---
published: true
title: "Boodschappen.."
id: "3737"
slug: "boodschappen"
author: rv
date: 2005-11-03 03:50
categories: Uncategorized
---
Lekker rustig dagje vandaag (vrij van werk, nationale feestdag ^_^). Ik heb uitgeslapen tot 12 uur, wat hard nodig was na het gebrek aan slaap van de laatste paar dagen. Daarna ben ik naar de supermarkt gegaan om nog wat spullen te kopen (ik weet nu waar het is! :D ), en daarna wilde ik nog wat door de stad fietsen om wat foto'tjes te maken en wat te verkennen, maar het begon te regenen dus ben ik de rest van de middag binnen gebleven. Nog steeds geen internet :'( Ook nog geen werkende telefoon trouwens..<br /><br />Het leven in Japan is niet goedkoop, maar erg veel duurder dan in Nederland is het denk ik ook niet. De benzine is hier iets goedkoper geloof ik. Nu wilde ik even weten wat ik eigenlijk gekocht had en hoe duur het was. Hier is een stukje vertaalpoging met de prijs erbij:<br /><br />Santori-pepushi tsuisuto<br />Ik denk dat dit de pepsi was. Pepushi = pepsi en tsuisto = twist, oftewel Pepsi Twist :X, 208 yen = ongeveer 1,50 euro<br /><br />Noukyou Gyuu Nyuu <br />Melk = 198yen/pak = ongeveer 1,40 euro<br /><br />Ichigo no yo-guruto<br />Ichigo no yugorto<br />Ichigi yoghurt<br />Aardbei yoghurt = 148 yen / 3 bakjes = ongeveer 1 euro<br /><br />Shisesoaakoku banana<br />Ik begin niet eens aan dat eerste woord, maar het tweede woord ken ik! 198 yen voor vijf bananen dus.<br /><br />Chiyouji Yukushiyopan<br />Chouji Yukushopan<br />Dit zou het brood kunnen zijn (pan): <br />178 yen = ongeveer 1,30 euro<br /><br />Noukoutsuyouyu-meso<br />298 yen = ongeveer 2,15 euro<br /><br />Yunichika iritsukunekushi<br />Wederom geen idee :'( = 208 yen<br /><br />De andere dingen die ik gekocht had waren een diepvrijsmaaltijd en een dikke pot chocopasta :) welke wat is zou ik echt niet weten. Er was ook nog iets van 400 yen maar daar ik had geen zin meer om die ook nog te vertalen (zal wel de chocopasta zijn :O)<br /><br />Ter vergelijking: uit eten gaan voor ramen of tempura kost tussen de 500 en 1000 yen per persoon, afhankelijk van welke grootte je bestelt.<br /><br />Ik moest trouwens ook vertalen voor ik de magnetron kon gebruiken, wat natuurlijk weer zo'n combiding is. Er zitten een paar knopjes op: o-bun oftewel oven, to-suta-guriru oftewel toaster-grill en resoji. Ik heb geen idee wat dat laatste betekent maar ik neem aan dat dat de magnetron stand is. Anyway, hij doet het en hij is niet ontploft toen ik mijn uitermate smakelijke Japanse kleine gehaktballetjes klaarmaakte (ja, zelfs de gehaktballen zijn kleiner in Japan). De start-knop (su taaaaa- to) ken ik inmiddels van de waterkoker, wasmachine en de drinkautomaat op het werk. Ik begin me langzamerhand thuis te voelen. Japanners zijn nog steeds raar.