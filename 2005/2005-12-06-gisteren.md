---
published: true
title: "Gisteren"
id: "41"
slug: "gisteren"
author: rv
date: 2005-12-06 10:52
categories: Uncategorized
---
Woei, ik ben niet meer de enige Nederlander! Gisteren heb ik een collega-Nederlander erbij gekregen: Ryu Yamane. Als je denkt 'dat klinkt niet erg Nederlands' dan heb je gelijk, want hij is half Japans en half Frans. En hij woonde in Nederland. Het is toch wel grappig om na een maand weer in real life met een Nederlander te praten. Ryu is hier gekomen via de trein dwars door Rusland heen. Ik moet zeggen dat mij dat toch ook wel heel leuk lijkt. Misschien, als ik het lef heb, kan ik op die manier teruggaan naar Nederland als ik hier na een jaar klaar ben met werken. Of, als het bedrijf me een nieuw contract aanbiedt kan ik misschien wel wat langer<br />blijven, maar dat weet ik nog niet.<br /><br />Ik ben hier nu een maand en ik begin net een klein beetje alle programma's op het werk onder de knie te krijgen, alhoewel alles nog fout gaat. Logischerwijs leek het mijn baas dan ook een goed idee om mij de tutor te maken van de net aangekomen Ryu. Ik ben alleen bang dat ik hem weinig kan leren als hij eenmaal aan de gang is hier :O<br /><br />Het is hier inmiddels flink koud aan het worden (rond de 5 graden). Ik moet echt wat warms kopen voor mijn voeten, want de enige verwarming die ik in mijn kamer heb is de airconditioning, en die verwarmt alleen maar van bovenaf. De vloer is ijskoud dus :'(<br /><br />Zomaar een lijstje van blogs die ik tot nu toe verzameld heb van mensen waar ik mee werk hier:<br /><a href="http://naru-hodo.blogspot.com/">Christian</a> (Duitser)<br /><a href="http://shiratami.blogspot.com/">Stefan</a> (Andere Duitser)<br /><a href="http://www.visez.co.uk/">Marco</a> (Italiaan)<br /><a href="http://funkyliou.blogspot.com/">Ryu</a> (weet ik veel wat die gast allemaal is: Japanner, Fransman, Nederlander, marsmannetje etc.) Ryu, als je dit leest, post de uitleg ff :P