---
published: true
title: "Weekend"
id: "28"
slug: "weekend-2"
author: rv
date: 2005-11-18 11:35
categories: Uncategorized
---
En internet, beter kan het niet worden :) Ik zal proberen eraan te denken om wat fotootjes op de blog te zetten van het weekend. Morgen ga ik met een paar koreanen de lokale berg bezoeken (oo-yama, wat volgens mij letterlijk betekent 'grote berg'), die erg mooi schijnt te zijn in de herfst. Ik heb gelijk maar even een muts gekocht en een tas voor mijn camera, want ik kom wel erg als een toerist over met een gigantische grote antieke digicam om mijn nek heen. Iedereen heeft hier kleine pocketcameratjes die ook nog eens beter zijn dan mijn camera ook :( Misschien koop ik er nog wel 1 later.<br /><br />Intussen wordt mijn brievenbus elke dag bevolkt door een aantal folders met kamers en kamerprijzen, en het lijkt allemaal wel mee te vallen. Je kan een appartement krijgen van 77 vierkante meter voor 64.810 yen per maand (in het centrum van Atsugi). Dat is ongeveer 470 euro. Daar krijg je dan een appartement voor met 2 slaapkamers, een keuken, een badkamer, een grote kast, een woonkamer en een balkon. Ik zit erover na te denken om een leuk appartementje op te zoeken hier in de buurt, zeker omdat Asahi Kasei dan het grootste gedeelte van de huur gaat betalen. Natuurlijk komen er dan wel een heleboel extra kosten bij voor mij, zoals gas, licht, water, allerlei apparaten die ik nieuw/2ehands moet kopen. Pedro, de Portugese taaldeveloper, heeft ook een appartement in het centrum, en hij vertelde mij dat je redelijk goedkoop 2ehands aan allerlei dingen kan komen, zoals een wasmachine enzo. Ik zal hem binnenkort eens vragen hoe het precies zit.