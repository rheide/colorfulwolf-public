---
published: true
title: "Vakantie!"
id: "53"
slug: "vakantie"
author: rv
date: 2005-12-28 14:58
categories: Uncategorized
---
Vakantie!!! Eindelijk. Vanavond ben ik met Yu Huan mee naar zijn kamer gegaan om van zijn Chinese kookkunsten te genieten. Yu is 23 jaar oud en is student aan een universiteit in Beijing. Hij heeft het eigenlijk niet zo op Japanners maar hij had iets nodig voor zijn stageplek, en daarom is hij naar Japan gekomen. Het is echt een hele aardige gast met een goed gevoel voor humor. Hij kan nog niet echt overweg met de andere Europeanen, maar dat komt ook omdat er op het werk automatisch een soort van 'groepsvorming' ontstaan van de Europeanen aan de ene kant en de Aziaten aan de andere kant. Yu vertelde me dat hij zelf niet hoefde te koken op zijn universiteit omdat hij geen keuken had in zijn kamer en de school zelf het eten aanbood in de cafetaria. En aangezien Yu hier ongeveer twee weken korter is dan ik zijn zijn kookkunsten ook nog.. niet volledig ontwikkeld. Maar ik heb wel lekker gegeten. De Chinese variant van pittig eten is heel anders dan de Japanse. Veel kruidiger.<br /><br />Yu heeft me een heleboel dingen verteld over China en hij heeft me een aantal hele mooie foto's laten zien van de Chinese muur. Dat is zeker een bestemming die ik aan mijn lijstje van 'dingen die ik ooit in mijn leven nog wil zien' kan toevoegen. Misschien iets voor de terugweg als ik klaar ben met mijn werk in Japan. China is volgens mij een veel prettiger land dan ik me had voorgesteld.<br /><br />En nog iets positiefs: ik heb eindelijk mijn eerste compliment over mijn eetstokjesgebruik binnen! Yu zei tegen me dat ik ze goed kan gebruiken. Na twee maanden van leren begin ik het blijkbaar eindelijk een beetje onder de knie te krijgen. Yu is trouwens een handige vriend om te hebben omdat hij Chinees is en dus alle kanji herkent. Het feit dat hij Chinees is is handig omdat dat betekent dat hij een stuk beter Engels kan spreken dan de meeste Japanners hier. Alhoewel zijn accent in het Engels toch wel een beetje apart is, je hebt een aantal trainingszinnen nodig voordat je doorhebt wat hij zegt. Het is soms lastig om van het Chinees-Engels (slikt de (verkeerde) helft van alle woorden in) van Yu te switchen naar het Frans-Engels (spreekt alle klinkers verkeerd uit) van Guillaume of het Schots-Engels (gewoon compleet maf) van Aaron.<br /><br />Ik ben van plan (weer) een nieuwe camera te kopen voordat ik naar Kyoto ga op 2 januari. Ik wil de nieuwste Canon Ixus (7 MP) kopen omdat hij me door veel mensen aanbevolen wordt en ook lekker klein is. Ik was van plan hem bij dezelfde winkel te kopen als waar ik mijn vorige camera gekocht heb, omdat ik daar korting kan krijgen met mijn klantenkaart, maar ik denk dat ik dat toch niet ga doen. Yu Huan liet me een website zien waarop een aantal prijzen stonden, en 1 winkel in Tokyo had de camera die ik wil voor 10000 yen (75 euro) goedkoper. Die winkel was bovendien te vinden in (1 van de achterstraatjes van) Akihabara, dus daar moet ik vrijdag maar even kijken. Morgen eerst even een kaartje uitprinten van de locatie van de winkel, want die schijnt niet makkelijk te vinden te zijn. Het gerucht dat de achterbuurten van Akihabara de beste koopje hebben lijkt toch waar te zijn.<br /><br />Vrijdag ga ik trouwens met Aaron naar <a href="https://en.wikipedia.org/wiki/Comiket">Comiket</a>, wat de grootste comics conventie ter wereld schijnt te zijn. Ik ben niet echt bekend met manga, maar ik heb tenminste 1 mangaka (manga-tekenaar) waarvan ik graag wat werk zou willen zien, dus wie weet zie ik er wat leuks. Aaron heeft me vooral overgehaald door me te vertellen dat er een heleboel<a href="https://en.wikipedia.org/wiki/Cosplay"> cosplayers</a>  zullen zijn waarvan ik leuke fotootjes kan maken :) Daarna ben ik van plan een camera te kopen in Akihabara, en misschien nog wel wat als ik wat leuks zie. Het wordt een duur dagje denk ik :'( En ik heb mijn telefoonrekening ook nog steeds niet betaald.. Een halve maand bellen naar Nederland via de gewone telefoon kostte me trouwens ongeveer 20000 yen (150 euro :O). Sindsdien gebruik ik 5 weken Skype en heb ik al meer gebeld dan dat voor 7 euro.... Bleh, dat had ik eerder moeten doen.<br /><br />Het bekijken van de kamer die ik wilde in het youth heim gaat niet door morgen, omdat het via de makelaar geregeld moet worden wat even gaat duren. Iemand anders van het werk (David, een Taiwanees die in Canada woonde) had ook net een kamer gevonden en had nog wat opties gevonden die ik kon bekijken. Misschien ga ik daar morgen wel even langs fietsen. David had zelf een kamer gevonden in Ebina (steak-restaurant, bioscoop, dichter bij Tokyo) op de 6e verdieping kijkend naar het westen. Kortom ongeveer alles wat ik ook wil :'( Ik heb nu mijn zoektocht uitgebreid / laten uitbreiden naar de twee dichtsbijzijnde stations van HonAtsugi (het hoofdstation), waarvan er 1 aan de andere kant van de rivier ligt en de andere vlakbij de AXT Tower. Het schijnt dat de kamers daar goedkoper zijn en dat ik daar misschien wel vind wat ik zoek. We wachten af...