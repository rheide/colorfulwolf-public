---
published: true
title: "Tako"
id: "50"
slug: "tako"
author: rv
date: 2005-12-20 13:25
categories: Uncategorized
---
Het is grappig om te zien hoe snel je hier verandert. Een maand geleden was ik nog de new guy, maar sindsdien zijn er al drie anderen bijgekomen. Degenen die er het langste zijn leren het meest aan de nieuwe jongens, dus terwijl ik zelf nog druk aan het bijleren ben ben ik zelf ook al dingen aan het leren aan de 'newbies'. Ik denk niet dat ik er erg goed in ben omdat het mijn eerste ervaring is met het uitleggen van (ingewikkelde) dingen aan mensen. Mijn ouders weten vast nog wel hoe geduldig ik was met het uitleggen van computerzaken :) Maar ik moet zeggen, het gaat al een stuk beter.<br /><br />Intussen zijn Jose, Aaron en ik nog steeds van plan om naar Kyoto te gaan na nieuwjaar, dus we dachten vandaag op het werk dat het maar eens tijd werd om een hotel te gaan regelen. Lekker op tijd. Jose liet me wat dingetjes zien waar hij in ieder geval heen wilde, Aaron had ook nog wat bestemmingen en ik had ook wat sights die ik wilde zien, dus die hebben we allemaal samengehoopt en er een mega-actief plan van gemaakt. De hoofdbestemmingen zijn Osaka en Kyoto, waar we een paar dagen blijven. Uitstapjes vanaf daar zijn Nara, Kobe, Wakayama en Himeji. Kobe staat bekend om het uitstekende vlees, dus daar gaan we even een biefstukje eten :q Himeji is een beroemd kasteel in de buurt van Kyoto. Ik heb eigenlijk geen zin om er wat over neer te zetten dus kijk maar even op Google of op deze websites:<br /><a href="http://www.city.kobe.jp/index-e.html">Kobe</a><br /><a href="http://himeji-kanko.jp/english/main/castle.html">Himeji</a><br /><a href="http://narashikanko.jp/english/e_hp.html">Nara</a><br /><a href="http://www.city.osaka.jp/english/">Osaka</a><br /><br /><a href="https://photos1.blogger.com/blogger/5743/1473/1600/vaag.jpg"><img style="float:left;cursor:pointer;margin:0 10px 10px 0;" src="https://photos1.blogger.com/blogger/5743/1473/320/vaag.jpg" alt="" border="0" /></a>Oh ja, kijk eens wat mij erg lief aankeek toen ik in de conbini inkopen aan het doen was. Ze hebben tegenover de snoepafdeling altijd een gedeelte waar vage vissnacks staan. Het zag er zo raar uit dat ik het wel moest meenemen. Ik heb het nog niet geproefd alleen, en de moed zakt me een beetje in de schoenen nu. Misschien morgen :D De Japanners hebben zoals je ziet nog steeds moeite met mijn naam.<br /><br />Tako = inktvis trouwens. Of octopus, dat weet ik niet meer. Zo'n vaag beest met tentakels in ieder geval.