---
published: true
title: "Ik heb serieus moeite om elke keer een leuke titel te verzinnen"
id: "43"
slug: "ik-heb-serieus-moeite-om-elke-keer-een-leuke-titel-te-verzinnen"
author: rv
date: 2005-12-09 11:09
categories: Uncategorized
---
<a href="https://photos1.blogger.com/blogger/5743/1473/1600/Nasi.jpg"><img style="float:left;cursor:pointer;margin:0 10px 10px 0;" src="https://photos1.blogger.com/blogger/5743/1473/200/Nasi.jpg" alt="" border="0" /></a><br />Haha, nasi! Zelf gemaakt! Niet! Diepvriesmagnetronmaaltijd! Ik ben zelfs te lui om nasi te maken! Dus..... De werkweek zit er weer op. Qua werk is zo ongeveer alles fout gegaan wat er maar fout kan gaan. Omdat het werk dat ik doe nogal veel rekenwerk van de computer vereist weet je vaak pas na een paar uur of het goed gaat of dat het serieus fout aan het gaan is. Zo heb ik toch zeker een paar dagen weggegooid :(<br /><br />Soms verbaas ik me er wel eens over hoe goed iedereen met elkaar kan opschieten. Je hebt hier toch een aantal totaal verschillende culturen bij elkaar, zoals Japans, Koreaans, Chinees, Amerikaans en dan zijn er ook nog een boel verschillende europese culturen. Toch heeft iedereen (alle buitenlanders / mensen die hetzelfde werk doen als ik) ook erg veel overeenkomsten. Iedereen is student of net afgestudeerd, fan van Japanse cultuur en/of anime en manga, programmeur (natuurlijk) en rond de 20-25. Het mooie vind ik dat het niet erg is als je een beetje anders bent dan de rest, omdat iedereen hier anders is dan de rest (er is eigenlijk geen rest).<br /><br />Vandaag heb ik weer een prachtige zonsondergang gezien op het werk. Mount Fuji kan je echt heel mooi duidelijk zijn als de zon net ondergaat. Het begint een vaste routine voor mij te worden om elke dag tussen 4 en 5 uur even naar de wc te gaan om de zonsondergang te bekijken. (de wc kijkt net mooi uit naar de bergen richting het zuidwesten, mijn werkplek kijkt meer uit naar de zee richting het zuidoosten. Ja ik weet het, het is een luxeprobleem :D )<br /><br />Afgelopen week ben ik even gaan kijken bij een kamer die mogelijk voldeed aan mijn eisen. Maandag kon ik het niet vinden en ben ik chagrijnig naar huis gegaan, maar dinsdag had ik meer geluk. Nou ja, geluk kan je het niet noemen eigenlijk want het was echt niks. Er is in Atsugi maar 1 snelweg die zeg maar dwars door het centrum van loopt, en 2 meter daarnaast was mijn potentiele nieuwe kamer :( De kamer was wel iets groter dan de kamer die ik nu heb, maar daar ga ik geen 25000 yen (= 180 euro)extra voor betalen als die vlak naast een snelweg zit. De terugweg was wel nuttig, want ik vond nog een leuk dvd-en 'speelgoed'winkeltje in Atsugi.<br /><br />Morgen weer naar Tokyo toe, deze keer met Yu Huan, die een nieuwe digitale camera wil kopen. Het is vrij lastig om Yu Huan te roepen: 'hey Yu' zorgt ervoor dat iedereen jouw kant opkijkt.. Ik had gehoord dat er in Tokyo ook een toiletmuseum was van toto. Nee, niet de band, toto is de naam van de bekendste toiletfabrikant in Japan. Maar ik kan het toiletmuseum nergens vinden op internet, dus het zal wel niks meer zijn dan een geintje. Alhoewel de Japanners er gek genoeg voor zijn.<br /><br />Het plan is om zondagmiddag een LAN-party te gaan houden, deze keer met counterstrike. Domme rv heeft alleen voordat hij naar Japan ging zijn steam-account aan Sander gegeven, omdat hij dacht dat hij het toch niet zou gebruiken in Japan :( Naja, dan maar met de illegale versie spelen.<br /><br />Ik snap kanji! Nou ja, snappen is misschien overdreven, maar ik begin eindelijk woorden en dingen te herkennen, waar ik eerst alleen maar een verzameling van streepjes zag. Simpele kanji en kanji die je dagelijks gebruikt kan ik al een beetje herkennen, zoals openen, sluiten, rivier, boom (Atsugi's 2e kanji is boom), water etc. Het leuke is, des te meer kanji je kent, des te makkelijker is het om de overgebleven kanji te leren, omdat je de basisvormen beter onder de knie krijgt, en omdat je van de meeste woorden ongeveer wel de betekenis snapt uit de context en de kanji die je wel snapt. Ik denk dat ik er nu een stuk of 20 ken. Nog een paar duizend te gaan.<br /><br />Ik zit er trouwens over te denken om mijn blog (ook) in het engels te gaan doen. Er zijn hier nu een heleboel mensen die mijn blog niet kunnen lezen, en dat is toch wel zonde. Ik houd hem wel in het Nederlands, maar misschien dat ik sommige stukjes in de toekomst (ook) in het Engels zet.