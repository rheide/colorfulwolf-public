---
published: true
title: "Nederlanders online, schaam je!"
id: "515"
slug: "nederlanders-online-schaam-je"
author: rv
date: 2008-05-14 15:56
categories: Dutch
---
En dan doel ik met name op al die achterlijke xenofobische Nederlanders die online op fora rondhangen (ja, ik weet het, het is hopeloos om daar op te gaan kankeren, maar toch...). Ik lees toch nog aardig wat websites in het Nederlands, voornamelijk nieuwssites, en als ik daar de reacties zie op een nieuwsbericht zoals de aardbeving in China dan schaam ik me dood om Nederlander te zijn. Ik zal het forum niet noemen, maar vandaag zag ik een heel aandoenlijk topic van een Chinees die in gebrekkig Nederlanders probeert hulp te vragen om de mensen in Sichuan provincie te helpen, omdat zijn familie daar ook woont. Hij wil dat mensen wat geld storten aan het rode kruis, en geeft zelfs het gironummer (dat natuurlijk gedubbelcheckt is en correct was, je weet maar nooit...). Maar wat voor reacties krijgt hij? Men spot met hem, men lacht hem uit en men beledigt zijn thuisland. Geweldig Nederland, zo moet het... Is Nederland echt zo anti-buitenlands? Ik heb er inmiddels een hekel aan om nieuwsberichten in het Nederlands te lezen, puur om de reacties online. Ik schaam me voor mijn medelanders. Nederland zou beter moeten zijn.

[youtube=https://www.youtube.com/watch?v=dEzwmEwAPgc]