---
published: true
title: "Werk enzo"
id: "137"
slug: "werk-enzo"
author: rv
date: 2006-08-31 15:51
categories: Uncategorized
---
Ok, we zijn verhuisd/ Dat wil zeggen: iedereen heeft nu een ander bureau op het werk. Ik zit nu met mijn rug tegen de muur aan die het verst van de ingang zit. Oftewel: er zit niemand meer achter mij die op mijn scherm kan kijken :) Nadeel is wel dat Domi, mijn technical advisor, naast mij zit, en die hoeft niet veel moeite te doen om erachter te komen of ik aan het werk ben of niet. Gelukkig maakt het hem niet zoveel uit en heeft hij het zelf stinkdruk, dus hij heeft niet veel tijd om op mij te letten. Toch kan ik niet zeggen dat ik erg blij ben met mijn nieuwe plek. Ik heb geen raamuitzicht meer en 2 buren minder, en dat maakt de boel toch een stuk minder gezellig. Tot overmaat van ramp is Liou afgelopen dinsdag vertrokken, dus ik heb niemand meer om in het Nederlands te ouwehoeren tijdens werktijd.. :'(<br /><br />Het is een heel vreemd gevoel. Ik ben er nog, maar bijna de helft van al mijn vrienden is teruggegaan naar hun eigen land. In september komen er weer nieuwe mensen aan: een Zweed, een Chinees, een Italiaan en nog een paar. Ik kan vast wel goed opschieten met de nieuwe mensen, maar het is toch niet hetzelfde als de vriendengroepen die we vormden toen we hier met zijn allen net waren. Bovendien willen de mensen die binnenkort naar huis gaan niks meer ondernemen voor hun laatste weekenden, omdat ze willen sparen of omdat ze dingen moeten regelen, dus het is een beetje saai hier de laatste tijd. Ik weet nog niet wat ik dit weekend ga doen. Ik heb een aantal plannetjes gemaakt, maar iedereen is blut of heeft geen zin... :(<br /><br />O ja, ik heb gisteren een vage film gezien: Happiness. Dat is echt 1 van de meest ranzige, abnormale alternatieve films die ik ooit heb gezien. En hij is niet eens Japans :O Zo goed vond ik hem nou ook weer niet, maar het was een vrij sterke film. Ik zou hem aanbevelen aan iedereen die geshockeerd wil worden of depressief wil worden. Requiem for a Dream vind ik in dat genre veel beter trouwens. Goed, tot zovel mijn filmkritiek..<br /><br />Werk is druk. We zitten met erg strakke deadlines voor het nu lopende project, en ik heb behalve dat een erg belangrijke zijtaak gekregen, en nog een stuk of 3-4 optionele projecten waar ik over een week pas weer tijd voor heb. Het zijn allemaal programmeerprojecten, dus ik vermaak me nog wel even :)<br /><br />Ik heb mijn komende jaar aardig uitgepland. Ik blijf hier tot eind juli. Ik wil met kerstmis en nieuwjaar terug naar Nederland komen voor vakantie (dat kan gelukkig omdat ik vanaf oktober nieuwe vakantiedagen krijg) en misschien in maart/april een reisje naar China (als ik genoeg geld heb). Verder wil ik nog wat lange-weekendtrips maken in Japan, het liefst nog eentje voor nieuwjaar, maar ik weet nog niet wanneer. In je eentje is dat ook saai eigenlijk, dus het is even wachten op de nieuwe mensen om te kijken of er wat mensen zijn met dezelfde interesses. Bovendien zijn de mensen die hier wat langer zijn wat minder (hyper)actief vergeleken met de mensen die hier een half jaartje of een jaar zijn. De druk is er wel een beetje af als je hier wat langer bent, en dan heb je gewoon minder zin om veel dingen te doen. En vooral om veel geld uit te geven.<br /><br />Laatste kanttekening: werk is wel heel druk, maar aangezien ik deze post typ op het werk valt het nog wel mee :)