---
published: true
title: "Vrijheid"
id: "143"
slug: "vrijheid"
author: rv
date: 2006-10-04 15:56
categories: Uncategorized
---
De laatste tijd heb ik het nogal druk met werk en met privé dingen, en daardoor vergeet ik wel eens wat een vrijheid ik heb, en wat een keuzes ik heb. Hiermee bedoel ik vooral met wat ik na Japan ga doen, of eigenlijk na volgend jaar juli. Ik was van plan te gaan studeren, maar ik heb er eerlijk gezegd weinig zin meer in. Het gaat op dit moment te goed met me in Japan om hier weg te gaan. Ik wacht even af tot ver in het volgende jaar voordat ik een definitief besluit neem. Misschien voel ik me dan minder gelukkig, wat een goede reden is om weer terug naar Nederland te gaan, of ik voel me zo prettig hier dat ik hier nog langer blijf.<br /><br />Door wat zaken die andere mensen bezighouden hier realiseer ik me opeens dat ik niet per sé bij het bedrijf hoef te blijven waar ik nu ben. Er zijn zat andere internationale bedrijven in Japan, en als ik mijn best doe kan ik daar misschien wel een betere baan krijgen, als ik zou willen. Ik wil nu totaal niet weg overigens. Ik kan heel goed opschieten met de nieuwe mensen, ik heb plezier in mijn werk en ik heb nog genoeg te doen om twee jaar vooruit te kunnen als ik zou willen. Enige nadeel van het werk nu is dat we een nieuw beleid hebben qua internet, en we mogen niet voor privé gebruik internetten op de werk pc's. Daar komt binnenkort een oplossing voor, want iedereen krijgt een vrij nieuwe laptop, speciaal voor doelloos rondsurfen tijdens werktijd :)<br /><br />Maar goed, alles loopt wel een beetje door nu. Alle oude mensen zijn weg, alle nieuwe mensen zijn aangekomen. En doordat alle oude mensen allerlei spullen achterlieten is mijn kamer nu gevuld met nieuwe speakers, een nieuwe tafel en een bankje :)<br /><br />Ik heb me nog nooit zo levend gevoeld als nu. Mijn hele leven in Nederland kan ik me haast niet meer voorstellen, zo verschillend is het van mijn leven hier. Ergens in mijn achterhoofd hoor ik alleen een heel vaag stemmetje dat zegt dat het niet altijd zo kan blijven, en dat ik ooit weer terug naar Nederland moet, om daar wat op te bouwen... Ik denk dat ik dat stemmetje nog kan negeren voor het komende jaar.