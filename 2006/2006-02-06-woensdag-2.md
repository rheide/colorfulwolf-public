---
published: true
title: "Woensdag"
id: "84"
slug: "woensdag-2"
author: rv
date: 2006-02-06 12:42
categories: Uncategorized
---
Hee, laatst had ik het over het Chinese nieuwjaar waar we met zijn allen heen geweest zijn vorig weekend. Nu heb ik een filmpje van de Chinese draaitafel en wat er gebeurt als Jose er te snel aan gaat draaien :) <a href="http://imgupload.jeffjuh.nl/rv/Haha.avi">Briljant.</a><br /><br />Waarom is de titel woensdag als het vandaag maandag is? Omdat woensdag alles gaat gebeuren! Ten eerste wordt mijn bed gebracht op woensdag. Ten tweede wordt het gas aangesloten op woensdag, dus dan heb ik warm water. Ten derde heb ik vandaag aan Owa-san verteld dat mijn kraan lekt en de stroom eruit klapt als ik de airco aandoe, en woensdag komt de kraanreparateurgast en wordt mijn stroom verhoogd van 10A naar 20A. Jeuj, meer betalen :|. Ten vierde: ik heb vandaag een magnetron en een lamp gekocht en die komen ze woensdag brengen. Oh, en ten vijfde, omdat ik woensdagmiddag dan toch niet veel aan werk toe kom ga ik ook nog even naar het gemeentehuis om mijn verhuizing door te geven.<br /><br />Soms verbaas ik mezelf. Zo ook vandaag, toen ik op pad ben geweest om een lamp en een magnetron te kopen. Pedro had me ongeveer aangegeven waar ik een winkel kon vinden die dat soort dingen had. Ik had niet echt een idee waar, maar op de 1 of andere manier heb ik het gevonden, na een beetje zoeken. Volgende probleem: ik wil een lamp kopen, maar ik weet niet wat lamp is in het Japans, en ik heb ook geen vertaalcomputer oid bij me. Uiteindelijk heb ik maar besloten om lamp 'hikari' te noemen, oftewel licht (als in zonlicht, lamplicht, wat dan ook), en dat begrepen ze redelijk. Ik kwam ook nog een goedkope magnetron tegen, dus missie geslaagd :) En toen moest ik dat allemaal meenemen op de fiets :O dat wil dus niet. Ik heb dus maar weer gevraagd of ze het kunnen bezorgen. De extreem vriendelijke verkoopster (die Kawai heette trouwens, oftewel cute/schattig in het Japans :D) heeft me weer een 'point-card' aangesmeerd, maar goed. Woensdag komen ze de boel bezorgen. De lamp die ik voor de badkamer had gekocht kon ik wel zelf meenemen op de fiets :) De andere lamp die ik gekocht had was trouwens een grote (zware) hanglamp voor aan het plafond.<br /><br />In ander nieuws: Jose heeft een electrische gitaar gekocht :O Nee, laat ik dat anders zeggen: mijn buurman heeft een apparaat gekocht dat een heleboel lawaai of muziek kan maken, afhankelijk van wie het bespeelt. Jose heeft nog nooit gitaar gespeeld. Mijn verhuizing komt net op tijd :D<br /><br />Vanavond zal ik maar wat gaan opruimen in mijn kamer, want ze komen vrijdag de kamer inspecteren :O Crap crap crap, schoonmaken :'( Geen zin in. Omoshirokunai (niet interresant/leuk).