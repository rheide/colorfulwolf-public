---
published: true
title: "Verhuizen"
id: "81"
slug: "verhuizen"
author: rv
date: 2006-02-02 11:02
categories: Uncategorized
---
<a href="https://photos1.blogger.com/blogger/5743/1473/1600/Gebakken%20eitjes.jpg"><img style="display:block;text-align:center;cursor:pointer;margin:0 auto 10px;" src="https://photos1.blogger.com/blogger/5743/1473/320/Gebakken%20eitjes.jpg" alt="" border="0" /></a><br />Maar eerst: eitjes :D Ja ja, daar had ik echt even zin in vandaag, dus ik heb wat eieren gekocht bij de supermarkt.  Ik ben wederom erg trots op mezelf, want ik heb het voor elkaar gekregen om zoiets simpels als een eitje bakken te verprutsen :D Dat wil zeggen, 1 ei was behoorlijk zwart aan de onderkant :O maar de andere smaakte lekker :)<br /><br />Zoals je ziet is het brood behoorlijk dik :x In de supermarkt verkopen ze het brood alleen in pakken die even groot zijn (1 kubieke meter o.i.d.). Maar omdat Japanners zo lui zijn als het maar kan wordt het brood voor je voorgesneden. In 4 verschillende diktes. Je kan je kubieke meter brood dus kopen als pak van 4 plakken, 5 plakken, 6 plakken of 8 plakken.. Dit waren 5 plakken per pak trouwens. Lekkere margarine ook trouwens, zoet :b<br /><br />Goed, ik ga verhuizen. Daar had ik het natuurlijk al maanden over, maar dit weekend is het eindelijk zover. Het kan gelukkig nog net mooi voor de skitrip, die het weekend daarop is. Het betekent wel dat ik het dit weekend flink druk krijg, want ik heb nog helemaal niks voor mijn nieuwe kamer qua meubels en dingen. Dingen zoals bestek enzo neem ik gewoon mee uit mijn oude kamer, want daar ligt toch meer dan genoeg in. Maar ik moet nog wel een bed, koelkast, kleerkast, bureau, stoel, bank(?) etc. kopen :O Ik moet maar weer mijn Japans gaan bijspijkeren, want dat wordt nog redelijk lastig denk ik, om ze zover te krijgen dat ze bezorgen naar mijn kamer :O Het kan trouwens zijn dat ik zonder internet zit dus de volgende week, als Yahoo Japan niet gelijk de adreswijziging doorvoert. Maar vrees niet: ik zal uitgebreid verslag doen op mijn werk :D Ik heb trouwens nog geen airconditioning (en dus ook geen verwarming) op mijn nieuwe kamer, die wordt zondag pas geinstalleerd.  Maar het ergste moet nog kopen: ik moet mijn oude kamer in redelijk nette staat achterlaten :O dat wordt schoonmaken dus.. :(