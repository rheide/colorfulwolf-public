---
published: true
title: "Internet kwijt!"
id: "86"
slug: "internet-kwijt"
author: rv
date: 2006-02-09 07:38
categories: Uncategorized
---
Gisteravond was ik mijn spullen aan het verhuizen, en ik wilde net mijn ouders opbellen toen ik opeens geen internet meer had :( Na het aansluiten van alle troep op mijn nieuwe kamer blijkt dat ik daar ook nog geen internet heb, dus het lijkt erop dat de telefoonlijn al wel is overgezet, maar de internetverbinding nog niet. Ik heb nog geen gewone telefoon weer gekocht trouwens :O Gisteren ben ik om 16:30 naar huis gegaan om te wachten op mijn bed. Toen was de house agent (een vaag Japans gastje, netjes in pak gekleed, heel beleefd, spreekt totaal geen Engels..) al in mijn kamer, want hij had de reservesleutel gekregen. Die was ook weer blij dat ik er was, want dan hoefde hij het bed niet in ontvangst te nemen. Hij was er trouwens om te regelen dat ik meer stroom kreeg (zodat de airco de stop niet meer laat springen) en om het gas aan te sluiten. Hij zou ook nog regelen dat mijn lekkende kraan gefixt wordt, maar dat lukte vandaag niet omdat de huisbaas er niet was :'(<br /><br />Gisteren heb ik eigenlijk niet zoveel kunnen doen omdat ik eerst een hele tijd moest wachten voordat mijn bed werd bezorgd, en daarna nog een keer lang wachten op mijn lamp en magnetron. Maar die zijn er nu! Ik heb nu eindelijk licht, warm water, een werkende airco en een werkende magnetron :) Airco en magnetron kan ik niet tegelijk gebruiken trouwens want dan springt de stop er alsnog uit :| Bah. Bed is ook fijn, lekker groot en redelijk zacht, maar lang niet zo goed als mijn warme bedje in koud Nederland. Het enige wat er nu nog mist zijn een bureau, een gasfornuis, een deken en een paar kasten :O.<br /><br />Maar goed, ik heb dus geen internet, dus ik moet maar even wat typen tussen het werk door. Ik heb het gelukkig vandaag weer wat rustiger na een paar drukke dagen. Buiten het werk wordt het alleen maar drukker. Gisteren ben ik begonnen met het schoonmaken van mijn oude kamer, maar daar moet nog wel even wat aan gebeuren :( Na het werk ga ik gelijk een deken kopen zodat ik kan slapen op mijn nieuwe kamer. Morgen komt er iemand controleren of mijn oude kamer netjes is, dus dan moet alles schoon zijn :O Bah bah bah bleh.<br /><br />En dan in het weekend lekker uitrusten in mijn nieuwe kamer. NIET. De skitrip is dit weekend, en we vertrekken vrijdagavond met een nachtbus om kwart voor twaalf :O Gekkenwerk, want ik denk niet dat ik erg veel slaap krijg in de bus. Dan komen we aan in <a href="http://www.snowjapan.com/e/resorts/resortdetail.php?resid=42">Kijimadaira  </a>tegen 6 uur 's morgens. In het hotel hebben we twee of drie kamers, voor 20 man/vrouw! Dat wordt proppen dus. Naja, als ik het overleef horen jullie maandag weer van me :)<br /><br />Oh ja, ik ben weer heel moe vandaag :'( dus als mijn post nergens op slaat dan komt dat omdat ik half slapend achter mijn pc zit hier -_-