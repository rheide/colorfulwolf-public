---
published: true
title: "Werk"
id: "122"
slug: "werk"
author: rv
date: 2006-06-06 11:57
categories: Uncategorized
---
Vanmiddag was ik druk aan het werk toen ik opeens opgeschrikt werd door Takako, die me vertelde dat we op de foto mochten voor het personeelsblad van Asahi Kasei. Die maakten 1 of andere reportage over buitenlanders die in Japan werken, en dan moet je naar het VIP toe, want daar zitten ze allemaal :x Dus wij mochten met zijn vijfen of zessen naar de vergaderruimte toe, waar we moesten doen alsof we aan het vergaderen waren. Dat leidde uiteindelijk tot een zeer boeiend gesprek over hamburgers en een kwartiertje pauze, dus da's niet verkeerd :D<br /><br />In ander nieuws: ik ben een ouwe lul aan het worden.  Vanavond waren Liou en ik het erover eens geworden dat het internet geweldig is. Hoezo contact houden met Nederland vanaf Japan? Mijn computer is nog nooit verbroken geweest met Nederland. Gisteren kreeg ik nog een email van mijn vader over dat hij zijn foto's niet kon opslaan op de netwerkschijf. Even een remote desktop opstarten en ik kan zijn PC in Nederland vanaf hier repareren. Bellen kan natuurlijk ook gratis via internet. En dat niet alleen natuurlijk: muziek, films, series, programma's, alles is gratis via internet. Dat wil niet zeggen dat ik niet voor die dingen betaal, ik ben er juist trots op dat ik (sommige) dingen wel gewoon koop, maar ik heb de keuze om niks te betalen.  Informatievoorziening net zo trouwens: alles wat je wilt weten staat op wikipedia of kan je via Google vinden. Van het bakken van eieren tot het maken van een atoombom, alles staat op internet. Nog even wat denkstof voor het slapengaan: er zijn al een heleboel verschillende plannen gemaakt voor een tweede internet, maar die is er nog steeds niet. Stel je voor dat internet 2 volledig controleerbaar is: geen illegale downloads, alleen maar digital rights management, alles wat je plaatst kan de regering eraf halen. Dat schiet de wereld terug naar de middeleeuwen zodra de stekker uit het huidige internet getrokken wordt.  Natuurlijk is dit een doemscenario, maar wie weet wat de toekomst brengt.. Voorlopig ben ik in ieder geval nog tevreden met het huidige internet :)