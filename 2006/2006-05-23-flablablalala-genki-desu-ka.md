---
published: true
title: "Flablablalala genki desu ka?"
id: "117"
slug: "flablablalala-genki-desu-ka"
author: rv
date: 2006-05-23 14:47
categories: Uncategorized
---
Ik leef nog.. een klein beetje :) alhoewel het grootste gedeelte van mijn leven op dit moment op mijn (nu even eentonige) werk draait, want ik heb mijn loon nog steeds niet..  Ik heb op het werk en thuis nog een lijst van 1000 dingen die ik moet doen, kopen en regelen en ik heb er allemaal geen zin in / geen geld voor / geen tijd voor :O Dus wat doe je dan: juist! Helemaal niks, en dat is precies wat ik vandaag en gisteren de hele dag gedaan heb.<br /><br />Nou ja, niet helemaal niks natuurlijk, op het werk werk ik zo hard door dat ik er koppijn van krijg, maar dat komt omdat ik alleen maar aan het programmeren ben de laatste tijd. Dat verandert wel weer snel genoeg. Thuis heb ik grote plannen: ik wil allerlei dingen kopen (pan, strijkijzer, extra kastje), dingen inpakken om op te sturen naar Nederland, normaal proberen te koken en wat sollicitatiebrieven versturen naar Nederland voor als mijn contract afgelopen is. Het spreekt dan ook vanzelf dat mijn bezigheden hier vooral bestaan uit Anime en films kijken en verder niks :X<br /><br />Solliciteren bij Nederlandse bedrijven? Nee, ik heb nog steeds niet voor 100 procent besloten of ik nog een jaartje bij teken of niet, maar ik wil in ieder geval voor die tijd kijken of ik in Nederland misschien een baan kan krijgen. Zo ja, dan is de kans natuurlijk een stuk groter dat ik in Januari alweer terugga. Zo niet, dan blijf ik misschien nog wat langer. Dat is weer een perfecte reden om de beslissing nog even uit te stellen totdat ik antwoord heb op mijn sollicitatiebrieven. Maar goed, ik heb ze nog niet eens verstuurd, dus dat duurt nog wel even :O<br /><br />Zaterdag Sumo! Sumo sumo! Twee dikke kerels die bijna naakt elkaar aan het betasten zijn voor een heel groot publiek. Als je het zo zegt dan moet het gewoon bedacht zijn door Japanners. Afgezien van dat was het best leuk, en vrij imposant. Ik moet wel zeggen dat ik waarschijnlijk liever naar een voetbalwedstrijd was gegaan (in Nederland dan). <br /><br />Voor het sumo-en ben ik overigens met Aaron naar Akihabara geweest om allerlei rotzooi te kopen en mijn zuurgewisselde geld van mijn credit card op te maken. Dat bleek aardig te lukken, want de DVD-winkel heeft eindelijk nieuwe engels-ondertitelde DVDs binnen. Behalve dat heb ik nog wat boekjes gekocht, en een artbook, die overigens vrij 'twijfelachtig' was toen ik hem eenmaal openmaakte. Als ik die naar Nederland stuur dan kunnen mijn ouders een vrij vreemd voorbeeld van de Japanse cultuur inzien in ieder geval. Vandaar dat ik hem nog maar even hier laat :x