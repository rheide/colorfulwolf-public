---
published: true
title: "Magnetronpret"
id: "94"
slug: "magnetronpret"
author: rv
date: 2006-02-28 13:13
categories: Uncategorized
---
Waarom is in Japan alle brood vierkant en alle ham rond? Zo kan ik nooit een lekker broodje maken :( De kaas is wel weer vierkant trouwens. Even een huiselijke update: ik ben eindelijk een beetje ingesetteld in mijn nieuwe kamer. Twee weken geleden had ik een gaspitje gekocht, en die heb ik eindelijk aangesloten :) Mijn bureau is eindelijk gearriveerd de vorige zondag, en ik heb eindelijk de zooi vanuit alle dozen in de bureaula's gepropt. En de kleren in de kleerkast, en ik kan bijna zeggen dat het hier redelijk opgeruimd is. Maar niet echt.<br /><br />Curry ontploft in de magnetron. 1 keer raden hoe ik daar achter kwam.. Ik had hele mooie kant en klare curry gekocht in een los pakje, dat je over de (magnetron)rijst heen doet en dan samen in de magnetron doet. Probleem is echter dat als je de boel niet goed afdekt, dat het alle kanten opspat. Mijn magnetron is nu bruin van binnen :)<br /><br />En nog meer magnetronpret: het is ook niet echt een goed idee om hout in de magnetron te doen :O ik had een paar (houten) spiesen met voorgebakken vlees erop gekocht in de supermarkt. Als je die in de magnetron doet begint het behoorlijk te roken en te stinken na een minuutje. Mijn magnetron is nu bruin van binnen en stinkt naar brandlucht :) Gelukkig heb ik schoonmaakdoekjes :D<br /><br />Ik kan eindelijk een beetje relaxen, want de grootste drukte is achter de rug, met het verplaatsen van de vliegtickets enzo. Het was een vrij onmogelijke opgave: drie verschillende tickets wijzigen, en het toch zo houden dat ze op elkaar aansluiten en dat Shanna en ik dezelfde vlucht terug nemen vanuit Japan, maar het is toch gelukt. Weliswaar niet op de datum die ik eerst gepland had, maar dat kon helaas niet anders. Het probleem is nu hoe ik de baas ga vertellen dat ik meer vakantiedagen heb ingepland dan ik over heb :O<br /><br /><a href="https://photos1.blogger.com/blogger/5743/1473/1600/Bureau%201.0.jpg"><img style="float:left;cursor:pointer;margin:0 10px 10px 0;" src="https://photos1.blogger.com/blogger/5743/1473/200/Bureau%201.0.jpg" alt="" border="0" /></a>Want zo zit het in Japan. Ik heb nog 12 vakantiedagen over, wat perfect uitkwam voor 3 weekjes vakantie, want in de golden week zijn er 3 betaalde feestdagen. Nu neem ik eerder vrij, dus komen er minstens 2 en misschien 3 vakantiedagen bij, dus moet ik op zaterdagen doorwerken als ik betaald wil krijgen :'( Dat zal ik de Owa-san, mijn baas, binnenkort maar even vertellen. Ik denk niet dat het een probleem wordt, want Japanners weigeren nooit iets. Normaal gesproken zegt iemand gewoon nee, maar een Japanner geeft dan een hele lange zucht, dan een hele lange 'hmmmmmmmmmmmm' en zegt dan zoiets van: "I'm not sure that is possible". Want je moet wel beleefd blijven natuurlijk. Ik kan mijn baas volgens mij wel vragen om een miljoen euro en dan zou hij nog zeggen "I'll think about it".<br /><br />Maar terug naar mijn bureau: happy happy :) Een lekker groot bureau met een heleboel lades, gaaf kastje en nog een gratis extra bureaustoel erbij ook. Nu kan ik op 2 stoelen tegelijk zitten! Ik heb nog niet echt een goede plek gevonden voor mijn Transformers. Ik had er wat op de kleerkast gezet, maar als ik de deur dicht doe dan flikkeren ze ervanaf.. Ze staan nu ergens in een hoekje..<br /><br /><a href="https://photos1.blogger.com/blogger/5743/1473/1600/IMG_2127.jpg"><img style="float:left;cursor:pointer;margin:0 10px 10px 0;" src="https://photos1.blogger.com/blogger/5743/1473/200/IMG_2127.jpg" alt="" border="0" /></a>Maar terug naar mijn bureau: happy happy :D Ik ben erg happy met de plaatsing: naast de koelkast, dus ik hoef niet eens op te stappen om eten en drinken te pakken :) Bovendien is mijn koptelefoonsnoer nu lang genoeg om door de hele kamer heen te lopen met de muziek aan. Zelfs de voorraadkast met nog meer smakelijkheden is bereikbaar :D Veel beter kan het allemaal niet worden. De foto's zijn trouwens een vergelijking tussen mijn vorige 'bureau' en de nieuwe. Zoals je ziet kan ik al mijn DVD's en artbooks mooi kwijt, en heeft de helft van mijn Transformers ook een mooi plekje gevonden.<br /><br />Mijn airco stinkt. Voglens mij is er een dood vogeltje ingevlogen ofzo.