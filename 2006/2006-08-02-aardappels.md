---
published: true
title: "Aardappels"
id: "131"
slug: "aardappels"
author: rv
date: 2006-08-02 14:51
categories: Uncategorized
---
..dat is een woord dat ik lang niet gezegd heb.. Mijn internetalias is al sinds weetikveelhoelang geleden 'Potatoman'. Waarom weet ik niet eens meer, maar het is blijven hangen. Als Nederlander in Japan past het eigenlijk beter dan in Nederland. Maar goed, hier wilde ik het niet eens over hebben..<br /><br />Weblog = online kladblok. Ik heb geen idee wat ik hier moet typen, maar ik heb al een hele tijd niet geupdate, dus het wordt wel weer tijd voor wat tekst. Het is niet dat ik niks heb om over te vertellen. Ik kan vertellen over het verjaardagsfeestje van afgelopen zaterdag, de op 1 na duurste wijk in Tokyo die ik bezocht heb, die trouwens allemaal winkeltjes heeft waar mijn zusje van zou smullen, of de interresante dingen op het werk, of de verhuizing en stoelendans op het werk die binnenkort gaat gebeuren. Hmm, laat ik daar maar eens wat dieper over uitwijden. Ofzo.<br /><br />De hele voice interface afdeling van Asahi Kasei ondergaat binnenkort een reorganisatie, waardoor bijna iedereen op een andere plek komt te zitten. De exacte plekken zijn nog niet bekendgemaakt, maar het is zeker dat ik 1 van de verhuizers ben. Ons team (de buitenlanders) zijn nog niet begonnen met verhuizen, maar de Japanners al wel. Mijn werkplek ziet eruit als gewoon een bureau, het dichtste bij het raam, dus als ik naar rechts kijk dan kijk ik uit het raam. Links van mij zitten een stuk of 4 mensen met een soortgelijk bureau. Normaal gesproken kijk ik uit het raam als ik naar rechts kijk, maar vanwege de verhuizing kijk ik op dit moment tegen de op 2 na belangrijkste persoon in het bedrijf aan als ik naar rechts kijk :O Asahi Kasei is trouwens 1 van de grootste Japanse multinationals. Dus dat wordt even dimmen met filmpjes kijken en doelloos rondzwerven op het internet..<br /><br />Tevreden maar anders. Eigenlijk moet ik zeggen: tevreden, maar veranderd. Ik voel me eigenlijk niet anders vergeleken met toen ik hier kwam. Ik was tevreden met mezelf toen ik hier kwam en ik ben nu nog steeds tevreden met mezelf. Ik was bang dat ik minder tevreden zou worden als ik hier zou veranderen, maar eigenlijk ben ik nog steeds net zo tevreden juist omdat ik veranderd ben. Vaag stukkie, maar ja, ik ben een vaag persoon soms :)<br /><br />Ik mis Nederland niet meer. Ik voel me eigenlijk compleet prettig hier. Ik denk zelfs prettiger dan ik me ooit, sinds we verhuisd zijn, voelde in Nederland. Helaas gaan er over een paar weken weer wat mensen weg, wat toch wel heel erg jammer is. Dat doet me er ook aan twijfelen om hier nog een half jaartje langer te blijven, want nieuwe vriendschappen kan ik in Nederland ook maken, en dan heb ik er ook nog wat aan. Aan de andere kant ben ik heel erg gewend aan mijn levensstijl hier, en als ik nu zou moeten kiezen dan zou ik hier willen blijven. Teruggaan naar Nederland wordt heel moeilijk voor mij. Maar zo wil ik het ook, want dat soort gebeurtenissen maken het leven interresant :)<br /><br />Ik dank u voor uw aandacht.