---
published: true
title: "Toekomstplannen..."
id: "135"
slug: "toekomstplannen"
author: rv
date: 2006-08-17 14:18
categories: Uncategorized
---
Gisteren heb ik een gesprek met mijn baas gehad over mijn toekomstplannen hier in Japan. Daar kwam alleen maar goed nieuws uit, want alles verloopt zo ongeveer volgens plan. Ik was van plan om volgend jaar september in Nederland te beginnen met de master opleiding kunstmatige intelligentie in Groningen. Zodoende vroeg ik of het mogelijk was of ik hier tot juni 2007 kon blijven. Dat bleek zeker te kunnen, maar omdat ze daarna een opvolger voor mij moeten zoeken hebben we er eind juli van gemaakt, zodat ik nog een maandje overlapperiode kan hebben met een stageloper. De baas vroeg me ook of ik iemand kon aanbevelen, dus als je dit leest en interresse hebt in een leuke stageplek in Japan voor een jaartje (en een HBO-Universiteitsniveau ICT opleiding volgt) dan kan je me een mailtje sturen, en dan kijk ik of er wat mogelijk is :)<br /><br />Ik heb overigens nog niets getekend ofzo. Mijn huidige contract loopt nog tot januari, maar dat wordt voor oktober, als mijn 1e jaar hier erop zit, opnieuw besproken. Verder heb ik nog een mondelinge toezegging op promotie en een loonsverhoging, dus dat zit wel goed. Overigens heb ik het druk zat op het werk, met heel veel programmeerwerk, belangrijk werk voor klanten en natuurlijk het verbeteren van het Nederlandse spraakherkenningsmodel.<br /><br />Toch ben ik niet echt vrolijk, maar dat heeft meer te maken met andere dingen dan met werk. Soms heb je gewoon een periode dat alles echt geweldig goed gaat, maar dat er net 1 dingetje is dat niet gaat zoals jij dat wilt, en daar kan ik dan gigantisch chagrijnig over zijn (en dan heb ik het niet over SQL-queries :P). Tokyo komt me inmiddels mijn strot uit (naja, nu even dan..), en ik ben eigenlijk op het punt waarop ik me realiseer dat ik hier nog wel een tijdje zit, en dat ik alle tijd heb nog om dingen te ondernemen. Vrienden maken is geen probleem (ik krijg er steeds meer), geld is ook geen probleem (ik krijg er steeds meer :O), werk is geen probleem, alles gaat eigenlijk goed. Toch zit er iets niet lekker, en ik zie niet wat..<br /><br />Naja, daarom dacht ik dat ik maar weer wat anders moest doen, dus ik heb maar weer wat onverwachts gedaan en me bij een fitness studio aangemeld. Stinkduur trouwens (10.000 yen =~ 75 euro voor 2,5 maand) maar het is weer wat anders. Verder heb ik mezelf voorgenomen serieus af te slanken, wat vrij lastig is als je elke vrijdag een all you can eat en all you can drink feest hebt. De all you can eat sushi in Yokohama van maandag was wat dat betreft ook niet zo'n goed idee.. Of alle lekkere dingen die ik van mijn ouders opgestuurd krijg overigens.. De meeste eetbaarheden heb ik maar uitgedeeld op het werk. Behalve de kaas, want die is lekker :D<br /><br />Ik wil nog veel meer zeggen, maar ik ben chagrijnig dus dat doe ik wel een andere keer. Zal wel door het suikertekort komen..