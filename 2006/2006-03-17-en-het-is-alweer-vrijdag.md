---
published: true
title: "En het is alweer vrijdag"
id: "100"
slug: "en-het-is-alweer-vrijdag"
author: rv
date: 2006-03-17 13:38
categories: Uncategorized
---
Het wordt allemaal zo normaal als je er een tijdje woont. Zelfs het totaal gestoorde Japan daar wen je na een tijdje aan. De dagelijkse werksleur is volop ingetreden en ik heb eigenlijk twee weekenden al niks bijzonders gedaan :( Erg veel ben ik eigenlijk ook niet van plan dit weekend. Iedereen is of bezig met geld sparen voor de meivakantie of met geld uitgeven aan Russische supermodellen.. (aarrrgh Jose you lucky bastard :P ) Daarom ga ik morgen maar met Yu Huan naar Hiratsuka, waar ik in het begin van mijn Japantrip ook heen geweest ben, om wat rond te kijken. Rond deze tijd is het het beroemde 'sakura-season', oftewel veel roze blaadjes aan de bomen waar alle Japanners gek op zijn. Daarom hebben ze de gewoonte om rond deze tijd met zijn allen naar het park te gaan en bloemen te gaan kijken (hanami, letterlijk 'bloem-kijk'). En met 'kijken' wordt bedoeld: zwaar dronken worden en asociaal veel eten en er een lekker feestje van maken in het park. <br /><br />Ik had eigenlijk wel zin in de skitrip die Pedro aan het plannen was voor het eind van maart, maar al mijn vrienden die hebben er of geen zin of die willen hun geld opsparen voor de  golden week vakantie in mei :'( en met een paar man is het lang niet zo leuk denk ik, dus dan maar niet.. Misschien volgend jaar weer of aan het eind van dit jaar :)<br /><br />Volgende week dinsdag is trouwens een feestdag! Ik weet niet waarom, maar we krijgen vrij van werk. Yay! Ik kan er nog even van genieten, want in april moet ik op zaterdagen werken om de vakantiedagen die ik opneem om naar Nederland ga in te halen :(  Maar goed, met een beetje geluk is de baas er niet op zaterdag en kan ik lekker rondsurfen en spullen voor mijn blog posten :D<br /><br />Oh ja, mijn pakje met computerspullen is eindelijk aangekomen gisteren, dus ik ben eindelijk druk bezig met chagrijnig worden van mijn nieuwe computer.. De hele boel werkt perfect, maar nu moet ik Windows installeren zonder CD-Rom drive of floppy drive :'( Hoe onmogelijk kan je het maken :( Dit is nu mijn 2e avond met het uitproberen van alle mogelijke dingen om het stomme ding bootable te maken, maar het werkt gvd nog steeds niet. Van memorystick opstarten naar dos is wel gaaf trouwens, zo heb ik ontdekt. Windows installeren op een memorystick niet, want dat is baggertraag.. de bagger werkt nu nog steeds niet, dus als ik het vanavond nog niet heb uitgevogeld dan koop ik morgen wel een dvd drive ofzo. Is zowiezo wel handig als ik de anime die ik hier heb gekocht wil kijken op mijn gewone pc. Beh, kost wel weer geld :'( en ik wilde net een beetje zuinig aan doen..