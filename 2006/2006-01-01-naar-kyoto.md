---
published: true
title: "Naar Kyoto!"
id: "56"
slug: "naar-kyoto"
author: rv
date: 2006-01-01 13:31
categories: Uncategorized
---
Zo, de laatste dag voor Kyoto :) Reisplannen gemaakt, tas gepakt en ik ben er helemaal klaar voor :) In tegenstelling tot Aaron trouwens, die er gisteren achter kwam dat hij de kaartjes voor de bullettrain kwijt was (100+ euro).. Ai, dat gaat hem geld kosten. We hopen er nu op dat we morgen nog op het laatste moment een kaartje kunnen kopen. Daarvoor moeten we eerst naar Odawara, zo ongeveer het laatste station van het Tokyo-gebied voor Mount Fuji en het Hakone-gebied. We gaan morgen een uurtje eerder weg dan gepland in de hoop dat we nog een ticket kunnen krijgen voor Aaron.<br /><br />Na Odawara nemen we de shinkansen / bullettrain naar Atami, ten zuiden van Odawara, waar we overstappen op de shinkansen naar Kyoto. In Kyoto aangekomen (+- 400km in 2 uurtjes) gaan we eerst naar het hotel om in te checken en de bagage te droppen, waarna we wat tempels en weetikveelwat gaan bekijken. Jose heeft het volledige reisplan opgesteld, daar ben ik de helft al weer van vergeten nu. We blijven drie dagen in Kyoto, maar de tweede of derde dag gaan we een dagtripje maken naar Nara, waar ook veel leuke dingen te zien zijn.<br /><br />De 5e januari gaan we van Kyoto naar Himeji toe. Na Himeji gaan we naar Kobe, dat bekend staat om zijn steak (jammie :P). Dan gaan we snel door van Kobe naar Osaka om in te checken in het volgende hotel. Dat hebben we net als in Kyoto voor drie dagen geboekt.<br /><br />In Osaka hebben we 1 dagtrip gepland naar Wakayama, dat erg mooi schijnt te zijn. De 8e januari gaan we van Osaka terug naar Nagoya, waar we in een capsule hotel blijven. De 9e gaan we nog even rondkijken in Nagoya waarna we weer teruggaan naar Atsugi. We plannen om tegen 18:00 terug te zijn, omdat Aaron een examen moet maken via videoconferentie op het werk om 19:00 :O Ik denk niet dat dat al te goed zal gaan, eerlijk gezegd, want we zullen alledrie wel bekaf zijn als we terug zijn.<br /><br />Het enige probleem is het weer. Het is hier de afgelopen weken de hele tijd helder geweest, echt geen wolkje te zien. Net vandaag is de hele lucht vol met grijze wolken :'( En de weersvoorspelling voor het gebied Osaka/Kyoto is ook niet al te gunstig: men verwacht regen, sneeuw en harde wind daar de komende week :( Bah. Ik neem in ieder geval genoeg warme kleren mee. <a href="http:///placemarks/Kyoto_Planning.kmz">Tot slot nog een paar placemarks van de verwachte trip.</a> Ik ben benieuwd in hoeverre we ook echt kunnen doen wat we van plan zijn, want ik heb het idee dat we echt tijd tekort komen. Jullie horen van me over iets meer dan week! :)