---
published: true
title: "Bleh bleh bleh"
id: "73"
slug: "bleh-bleh-bleh"
author: rv
date: 2006-01-21 11:01
categories: Uncategorized
---
Aaaaaaaah stomme Japanners.. kunnen ze dan echt geen normale pizza maken?? Ik was thuis vanavond dus zoals gewoonlijk pak ik een instantpizza uit de diepvries, stop hem in de magnetron en ga wat internetten. Is dat stomme ding eindelijk klaar en ziet het er enorm ranzig uit.. Dit was een zogenaamde 50/50 pizza, waarbij de ene helft ranzig is en de andere helft nog ranziger. Goed, andere pizza geprobeerd, want dit was echt te erg. De volgende pizza had een verpakking groter dan een normale grootte pizza in Nederland, dus dat was een goed teken. Totdat ik de verpakking openmaakt, want daarin zat een ongelooflijk klein kutpizzatje. Goed, die ook warmgemaakt, en wat blijkt: van de hele pizza blijft weinig meer over dan de korst, die zo keihard is dat je je tanden erin kan breken.. De smaak was ook bagger, maar tenminste iets beter dan de vorige. Is het nu zo moeilijk voor die domme Japanners om een lekkere pizza te maken? Ze hebben hier echt geweldig lekker brood, dus waarom kunnen ze geen normaal pizzadeeg maken? Natuurlijk verwacht ik ook niet veel van een diepvriespizza, maar de Japanners maken er een kunst van om het zo goor en zo ranzig mogelijk te maken. Zij denken: een normale pizza is groot, dus wij maken hem klein. Een normale pizza heeft een stevige korst, dus wij maken hem keihard of megaslap. Een normale pizza is goed belegd van binnen, dus wij doen er niks in. Een normale pizza is lekker, dus wij maken hem ranzig. Bah... Zo, dat was mijn pizzarant voor vandaag. Morgen diepvriesspaghetti :)<br /><br />In ander nieuws op deze saaie dag die zo koud en vies is dat ik mijn kamer niet uit wil komen voor inkopen die ik eigenlijk vandaag had moeten doen: Aaron kwam net naar mijn kamer toe omdat zijn internet afgesloten was :O en hij wilde dat ik een aflevering van een serie voor hem downloadde. Misschien vermoeden jullie het al, maar Aaron is net zo'n geek als ik :) Hij is echt de enige met wie ik een beetje kan praten over de anime en manga die ik heb gezien. Ik heb in Nederland een heleboel anime-series gekeken, en een heleboel manga-strips gelezen, en ik dacht dat ik in Japan vast wel iemand zou leren kennen die nog geekier is dan ik, maar ik had niet verwacht dat dat geen Japanner zou zijn, maar een Schot :D Aaron weet veel meer over manga dan ik, maar ik denk dat ik meer anime gezien heb dan hij. Logisch gevolg: ik heb net een stuk of 10 manga-series van hem gekopieerd en hij een paar anime-series van mij :) Zo zie je maar weer: er is altijd iemand die geekier is dan jij. Ik weet niet of ik nu teleurgesteld moet zijn of blij..