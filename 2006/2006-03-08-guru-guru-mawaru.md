---
published: true
title: "Guru guru mawaru"
id: "97"
slug: "guru-guru-mawaru"
author: rv
date: 2006-03-08 14:19
categories: Uncategorized
---
Wazige kop! Ik had na het werk een beetje koppijn, dus het leek me een heel goed plan om gelijk daarna met de rest naar de nieuwe Hawaiaanse bar te gaan die net geopend is. Het bier kostte daar 100 yen per glas, en de rest was stinkduur, dus dan heb je weinig keus natuurlijk :) Nadeel was wel dat we 2 fokking uur op onze hawaiaanse hamburger moesten weg, die stinkduur was en niet eens zo bijzonder was. Enige pluspunt was de hawaiaanse dansmeisjes die nog even een show opvoerden. UIteindelijk was er om half 11 nog steeds 1 hamburger niet bezorgd, dus zijn we maar weggegaan. We stonden bij de kassa om te betalen en opeens komt er zomaar een ober met 2 hamburgers langslopen :'( Vaag restaurant.<br /><br />In ander nieuws: ik moet weer een medische checkup doen. Deze keer is het alleen voor de vaste werknemers, en het is zoiets als jaarlijkse controle oid. Hoi hoi. Het komt me slecht uit, want ik heb het behoorlijk druk op het werk. Ik had een idee voor een programmaatje, waarvoor we afgesproken hadden dat ik de baas een voorstel zal doen op de volgende progress meeting, op de 14e. Voor die dag moet ik een bijna volledig werkend programma hebben waar alle basisideeen die ik heb in zitten :O Das veel werk in korte tijd. Het voordeel is dat er verder niet zoveel gedaan hoeft te worden als ik het af krijg voor die tijd. Maar het wordt nog even hard doorwerken de komende dagen.<br /><br />En niet alleen de komende dagen trouwens. Owa-san heeft het vandaag met me gehad over mijn vakantiedagen en hoe ik die in moet halen, en ik moet ze eigenlijk voordat ik de vakantie neem inhalen, en dat kan alleen in de maand dat ik de vakantiedagen gebruik. Oftewel ik moet in het begin van april 4 dagen extra werken, oftewel 2 weekenden! :( :( :( Maar de details worden nog overlegd en waarschijnlijk kan ik 1 of 2 dagen ook wel in mei inhalen na mijn vakantie. Daar zijn ze wel weer redelijk streng op trouwens..<br /><br />Morgen ga ik voor het werk nog met Jose en Yu Huan naar Shin-Yurigaoka, een of ander plaatsje of wijk in de richting van Tokyo. Daar moeten wij onze re-entry permits ophalen, die we nodig hebben als we Japan weer in willen nadat we in het buitenland zijn geweest. Anders krijg je gedonder met je visum namelijk. Het probleem is dat dat kantoor niet open is in het weekend dus moeten we op een werkdag heen. Dat wordt dus vroeg opstaan, zo snel mogelijk daarheen en dan gauw weer terug en aan het werk. Alsof ik het nog niet druk genoeg heb :(<br /><br />O ja, dat had ik nog helemaal niet verteld: alles voor de grote Japantrip in april is geregeld :) Na echt duizenden opties geprobeerd te hebben heb ik eindelijk de enige oplossing gevonden die perfect was :) We gaan eerst naar Hiroshima met het vliegtuig. Dan met de trein terug richting Himeji, Kobe en Wakayama. Daar pakken we het vliegveld op Kansai airport (dat gave vliegveld dat op een door mensen gemaakt eiland gebouwd is) naar Okinawa. Daar blijven we behalve de aankomst en vertrekdag voor twee volledige dagen, en dan weer terug naar Atsugi. En dan hebben we precies 1 dagje over om OoYama te bekijken, de berg hier vlakbij :) Ik heb er nu al zin in :)<br /><br />Het kopen van vliegtuigtickets was wel interresant trouwens. Eerst reserveer je via de website (van ANA, All Nippon Airways geloof ik). Dan krijg je 1 of ander referentienummer en datum en die kan je bij de lokale conbini op een computer invoeren :O Die computer print dan een bonnetje uit, die je inlevert bij de kassa waar je kan betalen :) Dan wordt er ter plekke een bewijsje uitgeprint die je mee kan nemen naar het vliegveld waar je op de dag waarop je vertrekt de echte vliegtickets kan ophalen. Makkelijk :) Ik was trouwens eerst van plan via creditcard te betalen, wat nog makkelijker is, maar ik heb op dit moment een veel betere balans om mijn Japanse rekening dan op mijn Nederlandse rekening :O ondanks mijn uitgaven zelfs :x<br /><br />Ik heb echt geen flauw idee wat ik moet doen als ik Nederland ben. Tegen de tijd dat ik naar Nederland ga heb ik net alle belangrijke spullen (lees: computer,beeldscherm) in Japan. Daar komt nog bij dat ik elk weekend hier in Japan wel ergens heen ga of wat doe en doordeweeks gewoon bezig ben met werk, maar dat ik in Nederland geen werk en niks te doen heb :o. Naja, ik verzin wel wat. Mezelf lekker volvreten met biefstuk, pizza, kaas en weetikveelwatnogmeer ofzo.<br /><br />Sinds ik hier ben gekomen heb ik eigenlijk niks geen zwaar werk gedaan. En met zwaar werk bedoel ik niet zware dozen tillen, maar zwaar in de stress zitten om deadlines te halen, of hard nadenken op een databaseontwerp of een programmaontwerp, of een probleem oplossen waar je uren met je handen mee in het haar zit. Het meeste werk is simpel en vereist niet echt hard nadenken. Of hard werken, wat dat betreft. Je hebt natuurlijk wel een heleboel basiskennis nodig, maar des te meer kennis je hebt des te eenvoudiger het werk wordt. Echt serieus geprogrammeerd heb ik niet meer sinds mijn afstudeerproject. Dus nu ik opeens weer ben begonnen met serieus programmeren merk ik toch wel dat dat behoorlijk veel 'mentale energie' kost vergeleken met het 2-vingers-in-de-neus werk dat ik de laatste maanden heb gedaan. Het stomme is dat het niet eens de bedoeling is dat ik zoveel programmeer, maar dat ik meer aan het Nederlandse spraakherkenningmodel werk. Het punt dat ik probeer te maken is: die-hard programmeren veroorzaakt koppijn :'(<br /><br />Titelvertaling: vrij onmogelijk, maar het betekent ongeveer zoiets als ronddraaien.