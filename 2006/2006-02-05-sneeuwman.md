---
published: true
title: "Sneeuwman"
id: "83"
slug: "sneeuwman"
author: rv
date: 2006-02-05 09:50
categories: Uncategorized
---
<a href="https://photos1.blogger.com/blogger/5743/1473/1600/IMG_2009.jpg"><img style="display:block;text-align:center;cursor:pointer;margin:0 auto 10px;" src="https://photos1.blogger.com/blogger/5743/1473/400/IMG_2009.jpg" alt="" border="0" /></a>Dit zag ik vanmorgen toen ik wegging om meer rotzooi te kopen voor mijn kamer (meer daarover later). Een sneeuwman! Zoals ik zonet op de blogs van Christian en Stefan las waren zij de daders :)<br /><br />Status van het verhuizen: bleeeeeh. Wat een gedoe zeg. Ik ben vandaag naar de drie grote warenhuizen in Atsugi geweest: My Lord (wat een verschrikkelijke naam voor een winkel..), Parco en Saty. In Parco hebben ze constant een omroeper die in het Engels dingen zegt, in precies dezelfde stem als de irritante pandabeer uit een South Park aflevering. Extreem lachwekkend voor wie de stem herkent. Het plan voor vandaag was om een magnetron, lampen, gasfornuis en andere grote dingen te kopen. Waar ben ik dus mee thuisgekomen: gordijnen en pannen :x ..bleh.<br /><br />Een gasfornuis (zo'n 1-pits miniding als ik nu ook heb) ben ik nergens tegengekomen, alleen maar portable dingen met spuitbussen en veel te grote. Lampen net zo: ik moet niet alleen de lamp, ook de 'behuizing' zeg maar, die je aan het plafond ophangt. Lampen zijn er zat, alleen datgene wat tussen het plafond en de lamp moet kan ik nergens vinden :'(<br /><br />Pluspuntje is wel dat ik gordijnen gekocht heb, voor raam, balkon en douche :) Ik was eigenlijk van plan om dat even te laten wachten tot later, want ik was van plan om Hiroki weer om hulp te vragen als ik mijn dekbed ga kopen, en ik dacht dat ik dan gelijk ook gordijnen kon kopen. Dat bleek niet nodig te zijn, want het is echt super-eenvoudig. Japanners willen natuurlijk alles weer zo makkelijk mogelijk maken, dus er zijn maar een paar groottes die gebruikt worden. Daar hoef je verder niks meer mee te doen en die kan je zo ophangen. Kosten: 12000 yen (+- 85 euro) voor twee grote gordijnen, twee kleine en een douchegordijn. Voor mijn gevoel is het stinkduur, maar ik heb eigenlijk geen flauw idee hoeveel gordijnen kosten in Nederland :O<br /><br />Ik was net bezig met het ophangen van de gordijnen toen er opeens aan de deur gebeld werd: aflevering van de spullen die ik gisteren bij de 2ehands-shop heb gekocht. Perfect, maar ik dacht dat ze een uur later zouden komen, dus het was een gelukkig toeval dat ik net op mijn nieuwe kamer was :O Nieuwe aanwinsten: een bureaustoel die enorm relaxed zit, en een kleerkast die tenminste een normaal formaat heeft. De kleerkast die ik nu heb is een klere-kast want hij is veel te groot. Daarom heb ik nu een kleintje gekocht.<br /><br />Oh ja, er was ook opeens een airco in mijn kamer :D De aircomensen zijn vandaag langsgeweest (toen ik aan het winkelen was) en hebben een spliksplinternieuwe airco geinstalleerd. Hoi hoi! Dan kan mijn kamer eindelijk eens een beetje warm worden. Of niet, want een kwartier na het aanzetten van de airco ging alles uit. Grote stop (uh, schakelaar) gesprongen... Bah. Schakelaar weer omgezet, airco weer aan, maar weer een kwartier later viel de stroom weer uit :( :( :( <span style="color:rgb(255, 255, 255);">aarrrrrghghghgg fuckfuck joder joder putaputaputa kuso kuso geiss geiss tsao tsao porca toroja tering kut scheisse verdammt zut alors etc. etc. </span>(selecteer om te lezen wat er staat, niet voor mensen met een zwak hart!). Nog een paar keer getest met andere apparaten uit, en wat blijkt: de domme airco is de schuldige. Dat ga ik morgen maar even zo gauw mogelijk rapporteren aan Owa-san, mijn baas, die dan weer de huisbaas kan informeren, die dan weer de aircoreparateur kan informeren, die weer de huisbaas informeert, die weer Owa-san informeert die mij weer informeert. Dus tegen december zal het wel gefixt zijn. Nog een minpunt: de kraan lekt een beetje, bregh. En het aanrecht heeft allemaal ranzige zwarte plekken die ik moet schoonmaken. Maar goed, dat waren de negatieve punten. Nu de positieve :)<br /><br /><a href="https://photos1.blogger.com/blogger/5743/1473/1600/IMG_2085.jpg"><img style="display:block;text-align:center;cursor:pointer;margin:0 auto 10px;" src="https://photos1.blogger.com/blogger/5743/1473/400/IMG_2085.jpg" alt="" border="0" /></a>Dit is het uitzicht van mijn nieuwe kamer :} Links de AXT Tower waar ik werk en rechts van het midden zie je in de verte nog Mount Fuji, die er heel mooi wit uitziet overdag. Ik heb eindelijk een goede reden om mijn ramen een beetje schoon te houden in mijn nieuwe kamer :P Yes yes yes, morgen lekker opscheppen op het werk :D Ik heb net de kamer aan Jose laten zien, en hij is het met me eens dat het 1 van de beste kamers in het youth heim is :) Woohoo!