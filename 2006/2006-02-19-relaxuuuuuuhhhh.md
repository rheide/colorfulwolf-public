---
published: true
title: "Relaxuuuuuuhhhh!"
id: "91"
slug: "relaxuuuuuuhhhh"
author: rv
date: 2006-02-19 04:44
categories: Uncategorized
---
Lekker niks doen dit weekend :) Gisteren heb ik even wat kamerzooi gekocht (extra bestek, gordijnen en een pleeborstel :D ) en wat gave Terminator en Star Trek speelgoedjes :) Verder ben ik lekker binnen gebleven in mijn nieuwe kamer, die nog steeds een zootje is. Ik was eigenlijk van plan om gisteren mijn kamer wat anders in te richten, ter voorbereiding op het bureau dat ik binnenkort moet kopen. Mijn bureau bestaat nu uit drie dozen, dus ik ben wel toe aan wat beters :) Maar goed, mijn kamer is nog steeds een zootje, want ik had gisteren geen zin meer.<br /><br />Wat ik gisteren wel gedaan heb is plannen maken voor de vakantie in april/mei. Eerst komt Shanna, mijn zusje, hierheen voor iets langer dan een week, daarna ga ik samen met haar terug voor 2 weken. Ik heb inmiddels een redelijk concreet plan voor de week dat Shanna hier is, die bestaat uit Okinawa, een tropisch eiland ver onder het zuidelijkste punt van Japan, en een korte herhaling van de leukste plaatsjes van de Kyoto-trip van begin dit jaar. Daar tussenin wil ik naar Hiroshima of naar Fukuoka, dat weet ik nog niet zeker. Reiskosten zijn aardig duur :'( maar dan heb je ook gelijk half Japan gezien :) Bovendien is dit mijn laatste kans, want nadat ik naar Nederland ben geweest heb ik geen betaalde vakantiedagen over dit jaar. Dan moet ik dus overwerken als ik nog wat wil. Of gewoon genoegen nemen met minder geld..<br /><br />Ik heb net het vliegticket geboekt van Nederland terug naar Japan. Ik wilde eigenlijk via KLM vliegen, maar ik moet helaas zeggen dat die toch een stuk minder service bieden dan British Airways.. Via de KLM-website kan ik bijvoorbeeld niet een retour boeken die in Tokyo start (alhoewel dat in dit geval niet nodig was) en zijn de kosten voor mijn reis 8000 euro :O Dat komt natuurlijk omdat ik pas begin januari 2007 terug wil en de stomme KLM daar niet op rekent. Bij British Airways gaat dat dus wel gewoon in 1 keer goed, en ben ik 935 euro kwijt. Gelijk met creditcard betaald en ik heb een elektronisch ticket in mijn mailbox :) Het gave van British Airways is dat je voordat je naar het vliegveld gaat op internet alvast je stoel kan kiezen op hun website. Modern, handig en gaaf :)<br /><br />Vandaag doe ik het lekker rustig aan. Een beetje anime kijken, wat was doen en toch maar even mijn kamer opruimen en wat dingen verschuiven. Het is hier opeens maar 6 graden nu buiten, weer wat anders dan de 23 graden van een paar dagen geleden..