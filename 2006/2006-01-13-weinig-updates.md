---
published: true
title: "Weinig updates.."
id: "68"
slug: "weinig-updates"
author: rv
date: 2006-01-13 12:14
categories: Uncategorized
---
.. maar ik heb ook weinig tijd over :O ik ben de laatste paar dagen druk bezig met het zoeken naar een nieuwe kamer, het uitzoeken van dingen voor een vakantiereisje terug naar Nederland in de lente/zomer en het plannen van een weekendtripje morgen. Morgen gaan we (Marco, Yu en ik) naar Kamakura en Hakone. Ik had het liever een andere dag gedaan, maar Yu had drie passen waarmee je gratis met de trein kan en die lopen na dit weekend af :'( Ik was eigenlijk van plan om morgen op de fiets naar een paar kamers te gaan kijken, maar dat moest ik dus verplaatsen naar vanavond. Ik kom net terug van een teri.. pokke-eind fietsen van helemaal zuidwest van Atsugi naar het noorden ervan, om te kijken naar twee kamers. De ene in het zuidwesten kon ik nog niet vinden ook :( en die in het noorden was op zich wel een fijne plek, maar er stond wederom een dik gebouw voor die al het uitzicht belemmerde. Qua uitzicht is het youth heim verreweg de beste keus. Vanmiddag in de lunchpauze heb ik binnenin de kamer in het youth heim gekeken die ik graag wil hebben, op de 5e verdieping met een uitzicht richting de bergen. Dat zouden we eigenlijk al gisteren doen maar de domme verkoper was de sleutel vergeten :/ Naja, gekeken, van binnen precies hetzelfde als mijn kamer nu en na een kwartiertje weer weg. En dat na zelfs een beetje Japans met de verkoper gesproken te hebben, want die kon geen Engels. Het lukt ooit nog wel om Japans te spreken :D Als ik geinterreseerd ben in 1 van de kamers waar ik vandaag op de fiets heen ben geweest dan moet ik snel contact opnemen met mijn baas, Owa-san, die dan verder regelt dat ik de kamers van binnen kan bekijken waarna ik snel moet besluiten, want de kamers zijn soms na 1 of 2 dagen alweer verhuurd aan iemand anders. Dus als ik geinterreseerd ben dan stuur ik Owa-san morgen een mailtje en gaan we zondag binnenin kijken. Zo, dit is een fijne alinea geworden. Als ik zondag misschien wat meer tijd heb dan post ik wel weer een update van mijn reisverslag, want de mooiste dag moet nog komen :)