---
published: true
title: "Het mooie van Japan"
id: "102"
slug: "het-mooie-van-japan"
author: rv
date: 2006-03-23 12:43
categories: Uncategorized
---
Vanavond hebben Aaron, Yu Huan en ik een nieuw ramen-restaurant uitgeprobeerd, dat volgens Marco nog beter was dan de ramenshop bij het station. De ramen was erg lekker, maar toch net niet zo lekker als de 'normale' ramenshop, die toch echt de beste is van alle ramenshops waar ik tot nu toe geweest ben in Japan.<br /><br />Op het werk heb ik me lekker verveeld vandaag. Ik ben eigenlijk met een programma bezig, maar daar moet ik ingewikkelde dingen voor doen :( Daar ben ik dan ook mee begonnen, maar omdat ik er maar half zin in had heb ik drie of vier keer besloten om de boel compleet om te gooien, om uiteindelijk alles maar weg te gooien omdat het een zootje was.. De rest van de tijd heb ik op internet gesurft :O Soms is een dagje rustig aan doen ook lekker. En ik kon het me veroorloven gelukkig :)<br /><br />Maar wat is nou het mooie van Japan? Anime natuurlijk :D De Japanse tekenfilmpjes zijn hier net zo populair als gewone films in Nederland of de VS. En dat strekt zich zelfs tot de wereld van de Japanse popmuziek, want bijna elke anime heeft een openings- en afsluitinsnummer van een bekende J-Pop band, en de betere anime hebben bovendien een soundtrack die gemaakt is door een beroemde (al dan niet Japanse) componist. En in de meeste ramenshops hoor ik dus constant mijn favoriete deuntjes, want die spelen haast alleen maar anime soundtracks :) Japanse muziek is fijn :)<br /><br />Na de ramen zijn we nog even naar de Saty gegaan, het lokale warenhuis aan de overkant van de ramenshop, waar ik eindelijk een setje speakers heb gekocht. Ik had een redelijk goedkoop setje uitgezocht, maar onderweg naar de kassa liep ik letterlijk bijna tegen een stapel nog goedkopere speakers aan. Twee kleine speakertjes en een subwoofer voor maar liefst 800 yen, 6 euro!! :D Het geluid is bij lange na niet goed te noemen, maar voor 6 euro klaag ik zelfs niet als er alleen maar bas uitkomt. Het geluid van mijn Sennheiser koptelefoontje is een factor 10 beter, maar ik word er wel een beetje zat van om dat ding altijd op mijn kop te hebben, en rondlopen met koptelefoon op gaat ook wat lastig in mijn kamer (ja, die hele 2 meter die ik in mijn kamer kan rondlopen ja). Naja, foto gemaakt van de setup. Ik ben aardig ingesetteld nu. Nu alleen nog een racestuurtje :D<br /><br /><a href="https://photos1.blogger.com/blogger/5743/1473/1600/IMG_2551.jpg"><img style="display:block;text-align:center;cursor:pointer;margin:0 auto 10px;" src="https://photos1.blogger.com/blogger/5743/1473/400/IMG_2551.jpg" alt="" border="0" /></a>