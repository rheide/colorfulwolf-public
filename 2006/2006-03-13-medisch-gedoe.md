---
published: true
title: "Medisch gedoe"
id: "98"
slug: "medisch-gedoe"
author: rv
date: 2006-03-13 12:03
categories: Uncategorized
---
Zo, dat was vreemd. Vandaag heb ik weer een medische checkup gehad. Maar deze keer in het gebouw waar ik werk. Dat bleek een ware speurtocht te zijn, want alle medische checkupposten waren opgezet tussen de gewoon doorwerkende mensen in. Mijn speurtocht begon op de 19e verdieping (ik werk op de 22e). Nadat ik uit de lift stapte zag ik links van me een groot bord met een dikke pijl erop. NU begrijp ik zelf nog net dat dat bord er speciaal voor de medische checkup is neer gezet (ook al kan ik de Kanji niet lezen), maar gelukkig was er een Japanner van mijn werkafdeling die net voor mij aan was en me de weg kon wijzen.<br /><br />Maar  goed, nadat we de deur opendeden kwamen we uit op precies net zo'n werkruimte als dat we zelf op de 22e verdieping hebben. Inclusief werkende mensen :O De medische checkupmensen bleken in een zijkamertje te zitten. Na het inleveren van het formulier mochten we gelijk weer weg, met de boodschap: "zoek het bordje met de letter G erop". Nou goed, die vonden we en na enig pijltjes volgen belandde dat ons aan de andere kant van de 17e verdieping, voor het meten van gewicht, lengte en een electroweetikveelwat onderzoek waar ze allemaal sensortjes aan je lichaam vastplakken.<br /><br />De volgende opdracht was: "volg het bordje 'E'  terug naar waar je vandaan kwam".. Daar kregen we eerst een oogtest, dan een  bloeddruktest en dan een bloedprik. Volgende missie: "ga naar de 1e  verdieping voor een rontgenfoto". Ik wist niet dat ze een  rontgenfoto-apparaat hadden in dit gebouw.. Dat bleek ook niet zo te zijn,  want een paar bordjes later hadden we het gebouw verlaten en stonden we in  een camper voor de achteruitgang van het gebouw :O Dit is ongetwijfeld de  eerste keer dat ik een rontgenfoto heb gekregen in een camper :O Naja,  volgende missie: ga naar de 17e verdieping. Daar werd ik nog even op rare  plekken betast door een oude Japanse man en toen was het alweer voorbij.  Oftewel etenstijd, want ik mocht niks meer eten vanaf het ontbijt  :'(<br /><br />O ja, wat heb ik het weekend gedaan: helemaal niks! Ik was zaterdag aan het wachten op het pakje met computeronderdelen dat die dag zou moeten aankomen, maar er kwam helemaal niks :'( ik moet nog langer wachten. Misschien moet ik dit als teken van god zien en niet meer computeren. Of als teken van TPG dat ze traag zijn natuurlijk.<br /><br />Ik kreeg nog een  leuke verrassing van mijn zusje toen ik haar belde donderdag. We hadden het  over de reis als ze naar Japan komt op de 26e. Niet dus, want ze zei dat ze  de 26e weggaat en de 27e aankomt :( :X Oeps.. daar had ik even geen rekening  mee gehouden met het plannen van alles. Ik was net helemaal dat ik alle  vliegtickets en hotels geregeld had, maar dat moest ik dus weer verzetten :(  Uiteindelijk heb ik 1 vliegticket moeten annuleren en opnieuw moeten boeken  op een later tijdstip. Probleem is nu dat het een beetje onprettig is voor  Shanna, omdat ze de 26e 12 uur in het vliegtuig zit naar Japan, dan 2 uur in  de trein naar een ander vliegveld, dan anderhalf uur in het vliegtuig naar Hiroshima en dan weer een tijdje in de metro ofzo voordat we eindelijk een beetje kunnen uitrusten.<br /><br />Als pluspunt heb ik net van Aaron  gehoord dat er een hele mooie plek genaamd Korakuen is halverwege tussen  Hiroshima en Kobe, precies waar wij langsgaan dus! Dat kwam net mooi uit,  want de dag van Hiroshima naar Wakayama is weer veel  (trein)reistijd, dus  een extra tussenstop kan geen kwaad.