---
published: true
title: "Kyoto, dag 1"
id: "57"
slug: "kyoto-dag-1"
author: rv
date: 2006-01-02 07:51
categories: Uncategorized
---
Voordat ik begin: dit is niet echt meer een weblogpost, het is meer een kruising geworden tussen een reisverslag en een dagboek voor mezelf. Als je serieus van plan bent om dit te gaan lezen dan heb je wel even wat tijd nodig denk ik :) Vergeet niet om ook even <a href="http://earth.google.com/downloads.html">Google Earth</a> te downloaden als je dat nog niet hebt om de placemarks te bekijken.<br /><br />Klaar voor een weekje Kyoto en Osaka? Ik wel, om half acht 's morgens, en Jose ook. Aaron niet, zo bleek toen ik op zijn deurbel drukte, want hij werd pas wakker toen hij de deurbel hoorde :/ Omdat we onze fietsen niet een week op het station kunnen laten staan moeten we lopend naar het station, dus we moesten nog opschieten ook. Stel je een doodstille stad voor met geen enkele Japanner te zien, alleen drie gaijins (buitenlanders) met dikke weekendtassen die met een slaperige kop richting het station lopen/rennen. Aangekomen bij het station hadden we de express-trein naar Odawara gepakt, waar we overstapten naar de shinkansen. Wat een mooie trein is dat zeg. Het is ook heel indrukwekkend als je bij het station staat te wachten en er komt een witte streep van een shinkansen voorbijzoeven met 150+ km per uur. De reis naar Kyoto was erg interresant, en het landschap was behoorlijk besneeuwd tussen Nagoya en Kyoto.<br /><br />In Kyoto moesten we eersten even zoeken naar ons ho(s)tel, die in een klein zijstraatje stond. De foto's op de website waren een beetje overdreven, want in werkelijkheid was het minder netjes en een stuk donkerder en grauwer. Maar toch een fijn plekje. Het uitzicht was niet zo geweldig, omdat een halve meter tegenover ons raam een gebouw stond :| We hadden trouwens een Japanse stijl kamer geboekt voor 3 personen, dus dat betekende met zijn drieen op matrassen op de tatami-matten slapen.<br /><br />Nadat we de tassen afgeleverd hadden in onze kamer zijn we teruggegaan naar het station om naar een kasteel en het oude paleis te gaan. We zijn eerst met de metro naar het kasteel gegaan, dat nog een redelijk eindje lopen was. Maar dan zie je ook wat, want het zag er erg mooi uit. Langs een drukke weg tussen een paar flatgebouwen en huizen in zie je opeens een paar ouderwetse muren en een groot ouderwets kasteel. Midden in de stad.<br /><br />Na het kasteel zijn we naar het paleis gelopen, dat een paar straten verderop was. Het begon al een beetje donker te worden en het paleis zelf was gesloten vanwege de nieuwjaarsfeestdagen, dus erg interresant was het allemaal niet. De meeste dingen in Japan gaan pas weer open op de 5e januari, maar meestal zijn tempels, kastelen en andere toeristische dingen wel open tijdens de feestdagen. Op de terugweg naar ons hotel zijn we nog even gestopt bij een tempel in de buurt, maar die bleek ook al gesloten te zijn, ditmaal omdat het te laat was: de meeste tempels sluiten tegen zonsondergang, ongeveer 4 of 5 uur 's middags. 's avonds hebben we nog gauw even wat gegeten in het station waarna we vroeg op bed zijn gegaan, in voorbereiding op morgen, dat een hele drukke dag gaat worden.<br /><br />Placemarks<br /><a href="http:///placemarks/Kyoto_1.kmz">http:///placemarks/Kyoto_1.kmz</a><br />Foto's, met dank aan Jeffrey voor de hosting :)<br /><a href="http://imgupload.jeffjuh.nl/rv/Web0102">http://imgupload.jeffjuh.nl/rv/Web0102</a><br />Ons hotel in Kyoto<br /><a href="http://www.kyotojp.com/photo.html">http://www.kyotojp.com/photo.html</a><br />De Shinkansen<br /><a href="http://www.japan-guide.com/e/e2018.html">http://www.japan-guide.com/e/e2018.html</a>