---
published: true
title: "Veel drukte = weinig updates"
id: "130"
slug: "veel-drukte-weinig-updates"
author: rv
date: 2006-07-23 04:55
categories: Uncategorized
---
En toen was het meer dan een week sinds mijn laatste update. Dat komt niet omdat ik niks te vertellen, maar omdat ik zoveel te vertellen heb. Ik doe hier zoveel dingen dat ik haast geen tijd heb om mijn blog te updaten (ok, doordeweeks heb ik ook niet zoveel zin :P)<br /><br />Waar zal ik beginnen.. vorige week zaterdag ben ik met Yu Huan en Martin, de nieuwe Engelse trainee, naar Tokyo geweest voor wat sightseeing. We zijn eerst naar Yasukuni gegaan, een tempel in het centrum van Tokyo die nogal controversieel is. Waarom? Omdat het een gedenkplek is waar een heleboel Japanners herdacht worden die in de 2e wereldoorlog zijn gestorven. Het controversiele is dat er ook aardig wat oorlogscriminelen worden geeerd. Dit is nogal twijfelachtig, en het is nog twijfelachtiger dat de Japanse minister-president elk jaar een bezoekje brengt aan deze tempel. Vooral China en Korea zijn daar niet erg blij mee...<br /><br />.. en Yu Huan dus ook niet echt, aangezien hij Chinees is. Dat ligt toch niet echt lekker, tussen Japanners en Chinezen. Ik vond het wel interresant eigenlijk, maar ik heb vanuit mijn Nederlandse cultuur compleet verschillende dingen over WO2 geleerd dan Yu HUan natuurlijk. Tot overmaat van ramp was er ook nog een soort van festival, waarbij alle oude Japanse militairen even gezellig langs kwamen marcheren, inclusief ouderwetse geweren en traditionele Japanse militaire vlag, die sinds WO2 niet meer gebruikt werd. Daarna zijn we langzaamaan op zoek gegaan naar een station, dat in Tokyo nooit verder weg is dan 2 hoeken om.<br /><br />Had ik al gezegd dat het 35 graden was? Dit overdrijf ik niet: het was letterlijk 35 graden, en soms nog wel warmer. Fokking bloedheet :'( En ik kan al zo goed tegen de warmte... Gelukkig was mijn mede-Europeaan Martin ook niet helemaal aangepast aan de warmte, en gedeeld zweten is half zweten :D Yu had er weinig moeite mee en zei dat het elke zomer wel zo warm wordt in China. Arrgghh..<br /><br />De volgende bestemming was het museum in Ueno. Ik was er al een keer eerder geweest, maar niet in alle gebouwen. Na dit boek heb ik besloten dat ik museums eigenlijk geen flikker aan vind. Het enige interresante ding dat ik gezien heb was een echte mummy uit Egypte, de rest boeide me niet zoveel eigenlijk. Ik heb gewoon geen gave voor geschiedenis.. In tegenstelling tot Yu Huan, die erg geinterreseerd was in alle interresante dingen uit China (alhoewel hij niet helemaal van mening was dat Japan deze dingen op een 'eerlijke manier' verkregen had :O )<br /><br />Dit was overigens Martin's eerste bezoek aan Tokyo, en dan moet je natuurlijk ook een bezoekje brengen aan Akihabara: electronic town. Zo gezegd, zo gedaan. Akihabara blijft leuk, alhoewel het wel wat minder leuk is met 35 graden. Ik heb nog wat rotzooi gekocht, Yu Huan ook, en daarna hebben we gegeten bij een Chinees noodlerestaurant die Yu Huan gevonden had. Resultaat: 1 van de beste maaltijden die ik tot nu toe gehad in Japan. Daarna zijn we weer teruggegaan naar Atsugi.<br /><br /><br />Deze vrijdag: wederom een feestje :D bijna elke vrijdag hebben we wel een reden om feest te vieren. Er zijn ongeveer 20 buitenlandse trainees/werknemers/Youth Heim bewoners, die allemaal een verjaardag hebben, een aankomstdatum en een vertrekdatum. Dat komt neer op aardig wat feestjes :) Deze vrijdag was de gelegenheid de aankomst van Martin,Mathieu en Zack, en het vertek van Guillaume, Joanne, Jason en Takako.<br /><br />Mijn god, wat een feest zeg. De beste tot nu toe. Na het eten hebben we traditiegetrouw een speech van alle nieuwkomers en vertrekkers, en daar kwamen behoorlijk wat emoties bij los. Het is echt een hele hecte groep hier, en ik ben heel blij dat ik daar onderdeel van ben :) helaas blijf ik hier tenminste tot Januari, en dat betekent dat er nog een heleboel van mijn vrienden voor mij vertrekken. Ik heb deze vrijdag eigenlijk pas echt doorgekregen dat dat best een kutgevoel is. En het wordt nog erger in september, als al mijn beste vrienden weggaan :'(<br /><br />Goed, na het feest liep het tegen 11 uur, wat een goede tijd is voor een afterparty :) We zijn met zijn allen (20+ buitenlanders :O) naar een ander bar-achtig-iets gegaan om nog even wat te drinken. Iedereen had al aardig wat gedronken tijdens het eerste feest, en dat bleek wel in de bar. Sommige mensen lagen te slapen, anderen maakten gebruik van hun laatste feest om een liefdesbekenning te doen, en weer anderen sloopten per-ongeluk een glazen deur, die bijna op de baas viel :O<br /><br />Eind goed al goed, maar dat was nog niet alles: tegen 1 uur zijn we met een wat kleinere groep richting de karaoke-bar gelopen. Iedereen kent karaoke hier, en het is voor elke Japanner een heel gewoon tijdverdrijf na een drukke werkweek. Dit was mijn 2e keer karaoke, ook al heb ik in Nederland tegen mezelf gezegd dat ik nooit zulke maffe dingen zou doen als ik in Japan ben. Naja, bier helpt je met belangrijke beslissingen maken zeg maar :) Het was heel gezellig in ieder geval.<br /><br />Deze zaterdag hebben we gebarbecued bij de rivier. Het leek me eerlijk gezegd niet zo'n goed idee, want het leek erop dat het op elk moment kon beginnen met regenen. Wonderbaarlijk bleef het de hele dag droog en kwam de zon er zelfs nog door aan het eind van de middag. En het mooie van barbecueen is dat ik voor het eerst sinds weetikveelhoelang weer lekker vlees heb gegeten in Japan.<br /><br />Dat brengt me naar vandaag: het is weer gaan regenen en het is lekker afgekoeld richting de 20 graden. Een stuk beter met vorig weekend, toen het 35 graden was. Het ergste moet waarschijnlijk nog komen in augustus.. Ik heb geen vakantiedagen meer, maar ik zit erover te denken om weer eens een reisje te maken. Ik heb wat op internet rondgesurft en ik heb 3 interresante reisjes bedacht. Ten eerste wil ik nog een keertje naar Hokkaido, het meest noordelijke eiland van Japan. Natuur, bergen, koeien(!) en een koeler klimaat dan de rest van Japan. Een andere trip die ik wil maken is naar Shikoku, het middelste eiland. Daar is ook veel natuur, nog meer bergen en veel traditionele Japanse huizen en gebouwen. Als laatste is er op Honshu, het eiland waar ik nu ben, ook nog aardig wat te zijn, en er is een gebied tussen Atsugi en Kyoto met een heleboel bergen en oude Japanse boerderijen dat erg interresant schijnt te zijn. Dit zijn helaas tripjes waarvoor 2 dagen nogal kort zijn, en dat betekent dat ik weer op zaterdagen moet werken, want ik heb al mijn vakantiedagen al opgemaakt :'( Als ik hier een half jaar langer blijf krijg ik wel nieuwe vakantiedagen, en dan is er ook weer de golden week in mei (alhoewel het dan stinkdruk is op alle toeristische plekken), dus dan zou ik wat meer kunnen doen. Naja, ik plan niks groots totdat de dikste warmte voorbij is, want dat is gewoon niet te doen voor mij hier. Bovendien kost dat me handenvol geld aan flessen water :P<br /><br /><br />*oh ja, en willen de mensen die op "airco stinkt" en "brandlucht uit magnetron" zoeken op Google eens een berichtje achterlaten en uitleggen waarom ze in godsnaam (alweer) op mijn site klikken?