---
published: true
title: "Het is nog steeds mooi"
id: "129"
slug: "het-is-nog-steeds-mooi"
author: rv
date: 2006-07-13 10:40
categories: Uncategorized
---
..ondanks de hitte, want het is de afgelopen week/weken echt bloedheet hier. Ik fietste net naar huis en de thermometer gaf 33 graden aan. In de schaduw, en de zon was al bijna onder. En dan is het ook nog enorm vochtig hier. Ik moet zeggen dat ik het in Nederland nog niet zo erg heb meegemaakt, maar dat komt waarschijnlijk ook omdat ik daar verstandig genoeg ben om binnen te blijven bij zulk weer. Hier moet ik elke dag naar het werk fietsen :'(<br /><br />Over mijn fiets gesproken: ik heb afgelopen zaterdag mijn achterremmen laten fixen, omdat ik met Yu Huan naar OoYama ben geweest. Nu ik erover nadenk heb ik dat ook nog helemaal niet verteld op mijn blog. Maar eerst de fiets: de banden blijven vol, de remmen werken weer, maar nu is mijn mandje kapot :( Inderdaad, mijn fiets hier heeft een prachtig mandje voorop, net zoals kinderfietsjes of moederfietsjes in Nederland.. Die zit nu nog maar met 1 schroef vast en tikt enorm als ik over een hobbel heen rijd. Vrij irritant.<br /><br />Dus OoYama zaterdag. Ik was er 1 keer eerder geweest met een grotere groep, maar Yu Huan was er nog niet geweest, en ik moet eigenlijk wat aan mijn conditie doen, dus we zijn in de fokking hitte naar OoYama gefietst. Het was de hele dag tussen de 25 en de 30 graden. Het fietsen ernaartoe gaf wat problemen halverwege omdat we een alternatieve route hadden genomen, wat tot gevolg had dat we ons de weg moesten laten vertellen door een stomverbaasd Japans meisje, die niet kon begrijpen waarom wij in godsnaam met dat bloedhete weer 10 kilometer gingen fietsen om daarna een berg te beklimmen. Achteraf vraag ik me dat zelf ook af eigenlijk :O<br /><br />Magoed, toen we eindelijk bij het begin van de berg aankwamen (op +- 300 meter hoogte) waren we helemaal uitgeput en kletsnat van het zweet van de fietstocht en het tillen van de fiets tegen de berg op, want het is een vrij steile route op sommige punten. Daarna hebben we de cable car genomen om 200 meter klimmen over te springen, waarna we zijn begonnen met klimmen. Het was nog steeds erg warm, en ook vrij bewolkt, wat je goed kon zien in de bergen. Of eigenlijk niet, want het was er dus vrij wolkig/mistig..<br /><br />Goed, na 100 meter lopen was ik alweer lekker aan het zweten, maar Yu Huan zweette helemaal niet meer, terwijl we tijdens het fietsen ongeveer gelijkwaardig waren bleek bij het echte klimmen dat mijn conditie nog steeds kut is. Mijn T-shirt was dan ook kletsnat, wat vrij lastig is als het even verderop ook nog begint te regenen en als het kouder wordt hogerop de berg... Naja, het klimmen ging een stuk makkelijker dan de laatste keer, en ik heb de top gehaald deze keer, op 1100-nogwat meter :) Niet dat er verder ook maar 1 ding te zien was want het was veel te bewolkt.. Het enige dat er was waren een paar Japanners in regenpakken en een klein restaurantje, waar we ramen hebben gegeten. De terugweg ging mij een stuk makkelijker af, maar daar had Yu Huan weer wat meer moeilijkheden mee, vanwege het gedreun op je beenspieren als je naar beneden loopt/springt.<br /><br />Wat me verder bezighoudt de laatste tijd is anime. Ik ben de laatste week/weken een beetje een inhaalslag aan het maken omdat ik een hele tijd niet zo veel (leuke) anime heb gekeken. Ik heb 3 Ghibli-films gezien. Ghibli is de Walt Disney van Japan: erg vermakelijke feel-good films die leuk zijn voor kinderen en volwassenen. Erg prettig om te zien en verschrikkelijk goed. Die kan ik aan iedereen aanbevelen. Het liet me ook zien hoe erg ik me al herken in de Japanse gewoonten en dingen. Sommige films gingen over het dagelijkse leven in Japan, en daar zitten in de film gewoon zoveel dingen referenties in die een buitenlander nooit zal begrijpen, tenzij hij in Japan heeft gewoond. Het wonen hier heeft me in ieder geval een nieuwe kijk gegeven op een heleboel anime die over het dagelijkse Japanse leven gaat.<br /><br />Intussen heb ik een pakje gekregen uit Nederland van mijn ouders, met daarin allerlei smaakbaarheden, en een wiskundeboek. 'spannend...' zou je denken, maar die wilde ik juist opgestuurd hebben zodat ik wat aan wiskunde kan doen terwijl ik hier ben. Ik ben er redelijk uit over wat ik wil gaan doen als ik terug ben in Nederland: een masteropleiding kunstmatige intelligentie volgen in Groningen. Het enige waar ik nu nog over zit te twijfelen is of ik in januari terugga of later. Dat hangt namelijk af van het instroomprogramma van de opleiding, dat in september begint. Als ik wel alvast wat vakken in januari kan volgen dat kan ik terug naar Nederland gaan. Anders wil ik hier nog wel een half jaartje blijven, want het bevalt me hier goed :)<br /><br />Nu ik toch random aan het brallen ben: zoals ik al eerder zei, het transferseizoen is geopend en de eerste nieuwe mensen zijn aangekomen: Martin uit Engeland, Zach uit de VS en Matthieu(?) uit Frankrijk. ZIj vervangen Aaron, Jason en Guilaume, van wie de laatste twee ook weggaan over een paar weken. Toch ook wel interresant om te zien hoe de nieuwelingen reageren op Japan: het is net alsof ik naar mezelf kijk toen ik hier net aankwam. Dat illustreert misschien nog wel het mooiste van mijn leven hier in Japan: alles blijft veranderen. De mensen, het werk, ikzelf. Alles verandert :)