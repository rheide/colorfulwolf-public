---
published: true
title: "Untitled*"
id: "119"
slug: "untitled"
author: rv
date: 2006-05-28 06:56
categories: Uncategorized
---
Zo, het is weer zondag. Het plan voor vandaag was om naar Tokyo te gaan met Aaron, maar ik had er eigenlijk weinig zin in vanmorgen. Dus toen ik naar zijn kamer liep vanmorgen kwam het mij ook niet zo slecht uit toen hij zei dat hij ook niet zo'n zin had. Even een rustweekendje dus.<br /><br />We wilden eigenlijk naar Tokyo gaan om een kartbaan te zoeken. Aaron is net zo'n kartgek als ik, en we hadden eindelijk op internet een paar kartbanen gevonden die een website hadden die engiszins begrijpbaar was. Omdat Aaron geen zin had om wat te doen vandaag ben ik maar een eindje gaan fietsen, op zoek naar een andere kartbaan die we gevonden hadden vlakbij Atsugi. Misschien heb ik in november wel eens op mijn blog iets gezegd over mijn fietstochtjes, waarbij ik half verdwaald was ten zuiden van Atsugi aan de andere kant van de rivier, waarbij ik perongeluk een bedrijfsterrein opreed :( Het toeval wil dat de enige kartbaan vlakbij Atusgi _naast_ dat bedrijfsterrein zit :O ik heb daar blijkbaar een sensor voor ofzo. Overigens was die kartbaan helemaal niks want er was helemaal niemand.<br /><br />Ik heb een klein beetje besloten om in Januari weer terug te gaan naar Nederland. Ik vind het wel erg jammer, want ik vind het erg leuk hier, maar het lijkt me gewoon de beste beslissing. Ik heb hier eigenlijk meer dan in Nederland, qua geld, ruimte, bezigheden (maar dat komt omdat ik een _ongelofelijk_ lui beest ben in Nederland, en maar een gemiddeld lui beest in Japan) en weetikveelwatnogmeer. Ik weet niet meer waar ik het zag (vast in een anime), maar deze quote gaat wel op voor mij: "als je niet weet of je wilt stilstaan of vooruit wilt gaan, ga dan vooruit" (losjes vertaald vanuit het Japans). De nieuwe uitdaging voor mij ligt niet meer in Japan, maar in Nederland.<br /><br />Zodoende ben ik wat aan het researchen over wat ik ga doen als ik terug in Nederland ben. Ik ben er eigenlijk op gericht om gewoon ergens een baan te krijgen, maar toevallig kwam ik via-via op een website van de RUG terecht waar ze een master-opleiding in kunstmatige intelligentie hebben van 2 jaar. En dat interreseert mij. Het probleem is echter dat als je vanaf het HBO instroomt je minstens 1 jaar een inhaalprogramma moet draaien, en je kan gerust ook wel een jaartje extra rekenen voor het geval je een vak niet haalt. 4 jaar in totaal dus. 4 jaar geen werk, geen geld, niet op jezelf wonen etc. Maar wel interresante dingen studeren en later misschien een betere baan krijgen.<br /><br /><a href="https://photos1.blogger.com/blogger/5743/1473/1600/onweer.jpg"><img style="display:block;text-align:center;cursor:pointer;margin:0 auto 10px;" src="https://photos1.blogger.com/blogger/5743/1473/400/onweer.jpg" alt="" border="0" /></a>O ja, afgelopen woensdag hadden we mooi weer: een tropische regenbui :) Net tegen half 7, toen ik terug moest naar huis, regende het nogal. Ik dacht, dat valt wel mee, regenjas aan en even snel erdoorheen. Voordat ik bij de fietsenstalling aankwam was ik al doorweekt :O En ook echt doorweekt, alsof je met kleren aan in bad stapt zo erg. Aangezien ik toch al kletsnat was ben ik maar doorgefietst naar huis. Onderweg kwam ik allemaal Japanners tegen die veilig stonden te schuilen. Ik heb nog nooit zoveel Japanners zo raar naar mij zien kijken :X naja, als echte Hollander kan je wel tegen een beetje regen :) Het heeft daarna nog de hele avond doorgedrupt, en er waren een paar mooie onweersbuien. De eerste die ik hier heb gezien sinds november ofzo. Dat leidde me tot de volgende ontdekking: ik heb eindelijk door hoe ik lange sluitertijden kan gebruiken met mijn digicam :) Ik kan nu foto's nemen met een sluitertijd van maximaal 15 seconden. Dan is de camera wel gloeiend heet trouwens...<br /><br />Pannekoeken. Die kan ik maken, blijkbaar. Vrijdagavond was er een verjaardags/kookfeestje voor Christian en Marco, die jarig waren, en dan koken veel mensen vaak iets typisch van hun land. Ik dus ook deze keer, en dan komt het neer op pannekoeken want mijn cookingskillz zijn behoorlijk bagger, en dan zijn er niet veel opties :D Ik was van plan om donderdagavond eerst een paar uit te proberen om te kijken (en te proeven) of ze wel goed lukken, maar daar had ik geen tijd meer voor omdat ik met Domi en Liou de hele avond in een bar heb gezeten. Het pannekoekenbakken bleek gelukkig de eerste keer goed te gaan, en iedereen was er zeer over te spreken :)<br /><br />Aangezien ik nu denk dat ik in Januari weer terug ga ben ik aan het bedenken wat ik de overblijvende weekenden in Japan ga doen. Ik wil in ieder geval nog een keer naar Hokkaido, de noordelijkste provincie van Japan. Verder nog een keertje naar Hakone, om deze keer wel normaal wat dingen te zien daar (dat lukte de vorige keren niet..), en het schijnt dat er redelijk dichtbij Atsugi 1 van de beroemdste watervallen van Japan is. O ja, en er is nog een tempel dichtbij Atsugi, de Iiyama kannon, daar wil ik ook nog een keertje heen.<br /><br />Domi probeert mij over te halen om met hem mee te gaan naar het <a href="http://www.smash-uk.com/frf06/index.html">Fuji Rock festival</a>, dat overigens helemaal niet in de buurt van Fuji is maar dat boeit niet. Het is het grootste rockfestival van Japan, met een paar bekende bands en een heleboel die ik niet ken, maar dat ligt meer aan mij dan aan hun denk ik. Het lijkt me op zich wel leuk, maar het kost wel wat :X Een ticket voor drie dagen kost 40.000 yen (300 euro), en dan moet je er nog komen, eten en drinken kopen etc. etc. Ik denk dat dat wel in de buurt van de 500 euro komt, en ik weet niet zeker of ik dat wel in 1 weekend wil uitgeven.<br /><br />Ik zit me ook bedenken wat ik allemaal nog wil kopen hier in Japan, en dat is ook behoorlijk wat :O het probleem is dat ik het ook allemaal moet terugsturen en dat kost ook geld. 10kg versturen kost 6750 yen (+-50 euro) per grondpost. Niet vergeten om daarvoor wat geld op te sparen aan het eind van het jaar..