---
published: true
title: "Verslagje skitrip"
id: "89"
slug: "verslagje-skitrip"
author: rv
date: 2006-02-16 12:55
categories: Uncategorized
---
Ik weet nooit waar ik zo'n lang verhaal moet beginnen, dus begin ik maar met het einde. Vandaag (maandag) de eerste werkdag na het skiweekend. Au au au au au, mijn hele lichaam doet pijn. Ik had gisternacht een bad genomen, maar het heeft niet veel geholpen, want ik heb overal spierpijn. Lekker :D<br /><br />Vrijdagavond zijn we eerst met een paar man naar het station gelopen (de rest ging met de fiets) om wat ramen te eten voordat we weggingen. Daarna wachten op de bus en tegen  23:30 vertrokken we uit Atsugi. Wat een verschrikkelijk lange busrit is dat zeg :O Vanwege vertraging etc. kwamen we tegen 7 uur 's morgens aan bij onze bergpas, Kijimadaira, vlakbij Nagano (van de olympische spelen van een paar jaar geleden). Ik was in Nederland al geen bergen gewend, maar zoveel sneeuw bij elkaar had deze domme boer nog nooit gezien :o De sneeuw langs de kant van de weg was minstens anderhalve meter hoog, en de meeste Japanners komen er niet bovenuit.<br /><br />De skipiste zelf was ook erg.. interresant. Tenminste, toen ik tijd had om te kijken, want in het begin was omvallen het enige wat ik deed. Direct nadat we uit de bus kwamen hebben we gelijk de skispullen opgehaald waarna we naar de skipiste zijn gegaan, ongeveer 5 meter van het hotel vandaan. Das steil zeg! Noot voor beginners: als je niet kan skien, probeer dan niet je ski's aan te doen op een (steile) helling, want je pleurt gegarandeerd naar beneden. Ik ben helaas niet zo'n snelle leerling, dus het duurde even voordat ik alleen al het stilstaan zonder weg te schuiven onder de knie had. Gelukkig waren er een paar jongens bij die redelijk goed konden skien, en Marco nam de taak op zich om mij de basics bij te brengen.<br /><br />Nu moet ik eerst even wat zeggen over de layout van de skipiste: vanaf ons hotel kon je een paar keer naar boven met de skilift. Elk stukje naar boven was een stukje moeilijker. Vanaf het hotel is er 1 piste voor beginners die naar beneden loopt, en verder niet zo steil is. Behalve het eerste stuk, dat gewoon twee keer zo steil is als de hele rest van de piste :O Ik had net geleerd om te staan op mijn ski's, dus ik probeerde heel voorzichtig zo schuin mogelijk van het steile gedeelte af te gaan. Eerste les geleerd: als je achterover leunt ga je niet langzamer maar dan val je :x zoals elke skier wel weet waarschijnlijk. Halverwege de beginnerspiste en heel veel vallen later had ik dat een beetje door. Intussen bleef Marco me een heleboel aanwijzingen geven, en zonder hem denk ik niet dat ik veel plezier gehad zou hebben dit weekend.<br /><br />De volgende les: als je houding redelijk is en je niet meer achterover valt, ga je alleen maar sneller, dus dan moet je leren stoppen :O Eenmaal helemaal onderaan gearriveerd was ik helemaal uitgeput en kon ik nog steeds niet normaal stoppen of van richting veranderen :X Bah. Met de skilift naar boven, waarna ik een flinke pauze genomen heb, want ik was echt helemaal uitgeput van het vallen en opstaan op die irritante ski's.<br /><br />De tweede run naar beneden viel ik weer geweldig van het steile stuk bovenaan de piste  af. Stoppen wil nog steeds niet, maar ik kan een beetje van richting veranderen. Een heel klein beetje. Deze keer viel ik bijna net zoveel als de eerste keer, en het kostte me steeds meer moeite om mezelf weer op te hijsen na een val. Weer boven aangekomen hebben we eerst samen geluncht, waarna ik ontdekte dat ik 2 gigantische blaren op mijn enkels had :O en die deded behoorlijk pijn. Ik had er echt even geen zin meer in, want er is echt geen flikker aan als je constant valt, buiten adem bent en last hebt van je voeten.<br /><br />Tijdens het eten had ik dus bedacht dat ik de rest van de middag wat rond zou gaan lopen om wat fotootjes te maken, want ik had geen zin meer in skien. Maar dat was eigenlijk zo saai dat ik na een half uurtje maar weer de ski's pakte en een hernieuwde poging waagde. En vreemd genoeg ging het deze keer veel beter :) Stoppen lukte, van richting veranderen lukte en ik viel maar drie keer de derde run :D. Beneden kwam ik Yu Huan tegen, die ongeveer op hetzelfde niveau zit als ik (en er ook redelijk zat van was na de eerste twee keer naar beneden), en we zijn samen voor de vierde keer naar beneden gegaan. Goh, dat skien is best leuk als je het een beetje onder de knie krijgt :)<br /><br />Helaas begon ik het net een beetje leuk te vinden toen het tegen half vijf liep en de pistes gingen sluiten. In het hotel hebben we wat gegeten, waarna we vroeg op bed zijn gegaan. Ik had echt heel weinig slaap gehad in de brakke bus :( Dat is ook fijn trouwens, met 6 man op een kamer slapen die voor 2 man bedoeld was. Het paste allemaal precies. Het bed was zo mogelijk nog harder dan die in het youth heim, en eigenlijk niet veel meer dan een hard kussen onder je rug. Dat is lekker na een dag blauwe plekken oplopen..<br /><br />Eigenlijk viel het wel mee met de blauwe plekken. Omdat ik nog aan het leren was ben ik geen enkele keer hard gevallen. Bovendien had ik 2 shirts, een trui en een skipak aan dus dat dempt ook wel een beetje :)<br /><br />De tweede dag begonnen we om half 8 weer met skien, en ik was echt ongelooflijk duf en had er helemaal geen zin in. Zo ook Liou, die ik tegenkwam halverwege. Dit was zijn eerste weekendje snowboarden, en hij was ook nog behoorlijk slaperig. Toen we aankwamen was ie behoorlijk boos omdat ik perongeluk een snowboard op zijn hoofd liet vallen toen we onze skikleding aantrokken :O Dat schijnt vrij hard te zijn. Sorry Liou.<br /><br />Naja, toch maar begonnen met skien, en om te kijken hoe goed het gaat heb ik maar eens gekeken hoe hard ik durfde te gaan. Dat bleek niet zo'n probleem te zijn durven, want met mijn techniek en de beginnerspiste ging het niet zo snel :O Intussen skiede ik nog steeds met de basistechniek die Marco me gisteren liet zien, met de ski's in een V-vorm, oftewel de sneeuwploeg techniek, waarmee je heel makkelijk kan remmen. Yu Huan was intussen al aan het oefenen om de ski's parallel te krijgen. Daar ben ik dan ook maar aan begonnen, en dan begint het echte vallen pas :D Het stoppen en van richting veranderen heb ik redelijk onder de knie, maar met de ski's parallel van richting veranderen is gewoon megalastig. Het vallen is een stuk minder omdat ik iets sneller ging dan gisteren, en ik niet echt kon anticiperen op de val omdat ik niet wist wanneer ik ging vallen. Maar de sneeuw is zacht, en het sneeuwde de hele dag door, dus ik heb er weinig last van gehad :) Dat geeft wel een kick trouwens, zo snel mogelijk met een ijskoude wind langs je gezicht in dikke sneeuwval naar beneden skien :) Helemaal als je als je beneden bent ook nog normaal kunt stoppen zonder te vallen :) Leuk leuk leuk :D Helaas was het om 3 uur al weer voorbij :'( En de dag erna weer aan het werk :'( :'(<br /><br />In de bus heb ik nog wat vage dingen uitgewisseld met Yu Huan. Zo weet ik nu dat ze in China geen sexual education (NL's woord vergeten) hebben op school, en dat je dan vrij lastig aan informatie over dat soort dingen komt als je geen internet hebt :O Yu vertelde me dat het verboden is om een vriendin te hebben zolang je op school zit, behalve op de universeit. Als je wel een vriendin hebt dan is het een schande voor jezelf en je familie. Op de universiteit heb je kamers waar je met zijn 4en of 5en in zit, dus echt veel privacy heb je daar niet.<br /><br />Yu vertelde me dat als je in China trouwt, de man en vrouw bij de ouders van de man intrekken. Daar blijven ze de rest van hun leven wonen, en zorgen de man en vrouw voor de ouders van de man. De ouders van de vrouw blijven met niks zitten. Yu Huan had net het geluk dat hij een jongere broer heeft die al een vrouw heeft, dus Yu hoeft niet zijn hele leven bij zijn ouders te wonen. Ik heb niks tegen mijn ouders, maar ik wil toch niet mijn hele leven in hetzelfde huis als hun wonen :O dat is ook iets waar ik trouwens heel anders over denk sinds ik een eigen kamer heb. Wat extra ruimte en vrijheid is toch wel lekker. En geen irritante zusjes in de buurt natuurlijk :)<br /><br />China is een heel interresant land, en volgens Yu is het echt heel erg veranderd sinds de komst van het int
ernet, dat blijkbaar de bron is voor de sexuele opvoeding van veel Chinezen tegenwoordig :O<br /><br />Mijn kamer is nog steeds een zootje. Ik had kunnen opruimen vandaag, maar ik heb eigenlijk geen zin en spierpijn :x dus ik heb de hele avond niks gedaan :) Ik moet binnenkort maar eens een bureau kopen, want laptoppen op een paar dozen dat is toch ook niks. Verder heb ik nog geen gasfornuis, stofzuiger, strijkijzer, ik wil een extra kast en ik moet een extra paar gordijnen kopen omdat de kamer veel te snel koud wordt als de airco uit is. En dat gebeurt nogal vaak, want als ik de magnetron gebruik moet ik de airco uitzetten omdat ik te weinig stroom heb :'( Tegen de tijd dat het eten warm is ben ik al weer koud..