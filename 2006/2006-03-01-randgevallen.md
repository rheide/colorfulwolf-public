---
published: true
title: "Randgevallen"
id: "95"
slug: "randgevallen"
author: rv
date: 2006-03-01 10:00
categories: Uncategorized
---
Zomaar iets dat me in het hoofd sprong: hier ben ik gemiddeld goed in Japans, maar als ik thuis kom kan ik het beter dan iedereen :D En omgekeerd: hier ben ik de meest Groningse persoon, maar als ik thuis kom weer de minst Groningse. Grappig is dat.<br /><br />Het is lekker weer hier. 2 graden celcius en het regent keihard. Liou, ik en een paar anderen waren van plan om vanavond naar Ebina te gaan om een film te gaan kijken, maar we blijven toch maar lekker thuis vandaag.<br /><br />In ander nieuws: ik heb vandaag eens even uitgerekend hoeveel onbetaalde vakantiedagen ik extra nodig had, en dat waren er 4 :O Dus ik heb een hele beleefde email gestuurd naar mijn baas Owa-san, waarin ik me duizend keer verontschuldig en mijn excuses aanbied en dat het echt niet anders kon, etc. etc. Aan het eind van de dag kwam hij naar me toe en zei dat hij eventjes een gesprekje met me wilde hebben :O Dus wij met zijn 2en naar de grote vergaderkamer. Owa-san zei dat hij zeer tevreden over mij was :D happy :D Mijn skill is very great indeed mienjong! Naja, valt wel mee, maar ik ben altijd blij als mensen zoiets over mij zeggen. Owa-san was van plan me binnenkort wat meer verantwoordelijkheden te geven en mij misschien te laten werken aan een meertalig spraakherkenningsmodel, wat meerdere talen tegelijk kan herkennen.<br /><br />Ik was ook nog bezig aan een Java-programmaatje om iets ingewikkeld grafisch weer te geven. Aangezien ik zoiets qua visuele opzet al eerder gedaan heb voor mijn stages is het niet zo moeilijk om de basis op te bouwen. Toevallig stond Owa-san achter mij toen ik het programma aan het testen was met een heel ingewikkelde tekening op het scherm, en hij was zwaar impressed :) Meer happy :)<br /><br />Maar terugkomend op de vakantiedagen: Owa-san gaat het overleggen met het bedrijf waarbij ik eigenlijk werk, want ik ben als het ware een uitzendkracht bij het VIP. Hij zei dat het waarschijnlijk geen probleem zou zijn. Hij zei dat de meeste Japanners die ver weg wonen extra vakantiedagen krijgen om terug te gaan naar hun familie, en dat hebben de buitenlandse werknemers bij de VIP op dit moment niet, dus misschien krijg ik er wel gratis wat vakantiedagen bij binnenkort :)<br /><br />En ik heb weer wat om over na te denken, want Owa-san vroeg me hoe ik erover dacht om hier langer te werken.  Ik was eigenlijk van plan om gelijk te zeggen dat ik eigenlijk wel terug naar Nederland wilde na een jaar hier werken, maar hij had het eerder al over meer vakantiedagen en nu zei hij nog dat ze dan een beter contract zouden opstellen, wat in gewone mensentaal betekent dat er een kans is dat ik meer ga verdienen. Hij wil graag dat ik besluit voordat ik de grote vakantiebreak heb in april. Ik wil graag terug naar Nederland, maar ik moet er eerlijk gezegd niet aan denken om een saaie 9 tot 5-baan te hebben bij een Nederlands bedrijf nu. Ik kan me niet voorstellen dat dat leuker is dan het werk dat ik hier nu doe. En niet te vergeten dat een vreemd land een stuk leuker is tijdens de weekends dan gezellig wat sightseeing in Boertange, om maar wat te noemen. Keerpunt daarvan is natuurlijk dat al het werk dat ik hier doe niet echt meehelpt met mijn pensioentje in Nederland en mijn werkervaring bij een (gr00t) Nederlands bedrijf. Weer zo'n keuze waar je eeuwen over kan nadenken.