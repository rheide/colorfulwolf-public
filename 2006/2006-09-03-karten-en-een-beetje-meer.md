---
published: true
title: "Karten en een beetje meer"
id: "138"
slug: "karten-en-een-beetje-meer"
author: rv
date: 2006-09-03 13:03
categories: Uncategorized
---
Inderdaad, mijn 1e keer karten in Japan :) eindelijk had ik iemand gevonden die ook zin had in karten en via een paar behulpzame Japanners op het werk hadden we een redelijk betrouwbare kartbaan gevonden in de buurt van Atsugi. Toen we er aankwamen moesten we helaas meer dan een uur wachten, maar het karten zelf was wel gaaf. De Japanners die rondreden leken niet veel haast te hebben, dus ik dacht dat de karts niet al te snel waren, maar dat bleek niet waar te zijn na het eerste rechte stuk :O Tot overmaat van ramp waren de remmen erg hard afgesteld dus belandde ik bijna in de bandenstapels bij de eerste bocht (en de eerste keer remmen) en spinde ik 2 bochten later omdat ik in de bocht remde |:( Naja, was wel leuk.<br /><br />Zondag was ik van plan om naar Izu te gaan met Matthieu en Martin, maar mijn vooronderzoek was niet bepaald goed :X Ik dacht dat het 2-2,5 uur zou duren en 3000 yen zou kosten om er te komen, maar dat bleek na wat research op zaterdagavond 3-3,5 uur te zijn en minstens 5000 yen... :X Bleh, dus dan maar wat anders. Ik was eigenlijk van plan om niks te gaan doen vandaag, maar ik verveelde me dus ik ben maar 40 kilometer gaan fietsen. In de bergen. Mongool! Naja, het was verfrissend. Lekker rustig een kuteind fietsen over mooie bergwegen in een leuk berglandschap. Dat is weer wat anders dan de herrie van Tokyo, waar ik vrij zat van ben de laatste tijd.<br /><br /><a href="https://photos1.blogger.com/blogger/5743/1473/1600/IMG_6744.jpg"><img style="display:block;text-align:center;cursor:pointer;margin:0 auto 10px;" src="https://photos1.blogger.com/blogger/5743/1473/400/IMG_6744.jpg" alt="" border="0" /></a><br />Ik was al een tijdje van plan om te kijken of ik het meer ten noorden van Atsugi kon vinden, maar ik ben er nooit aan toe gekomen. Het was altijd kutweer, of ik had wat anders gepland etc. etc. Maar vandaag was het mooi weer (iets te mooi eigenlijk: 29 graden) en ik had niks te doen, dus ik heb maar een poging ondernomen :) Het meer vinden bleek een eitje te zijn: ik kwam maar 1 keer een T-splitsing tegen waar ik een andere weg moest kiezen, en voor de rest kon ik gewoon de weg volgen. Het meer zelf was prachtig. Voordat je bij het meer komt moet je echter aardig wat bergen beklimmen met de fiets, en dat is niet makkelijk :'( Het is ongeveer 300 meter hoger dan zeeniveau, dat wordt bereikt via een heleboel zigzaggende bergweggetjes.<br /><br />Het meer zelf was erg mooi, maar daar ga ik niet over lullen want ik heb de foto's online gezet, en die zeggen meer dan mijn brakke taalgebruik.. En natuurlijk een lijstje met placemarks voor Google Earth met de route. Ik dacht er nog over om een andere weg terug te nemen naar Atsugi, maar het was al 4 uur toen ik aan de terugweg begon en de zon gaat snel onderin Japan...<br />Placemarks en foto's <a href="http:///foto/0903_Meer/">hier</a>