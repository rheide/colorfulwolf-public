---
published: true
title: "Vakantie, godzijdank :D"
id: "109"
slug: "vakantie-godzijdank-d"
author: rv
date: 2006-04-15 08:28
categories: Uncategorized
---
Zo, de werkzaterdag zit er bijna weer op, dus het is weer tijd voor een update-je op mijn blog. Overmogen is het eindelijk zover: de grote trip met Shanna naar Hiroshima, Wakayama en Okinawa. Ik heb vandaag mijn reisgids eens uitgebreid doorgelezen, en ik heb nog wat ideetjes opgedaan voor onderweg. Ik denk niet dat we ons hoeven te vervelen in ieder geval :D<br /><br />Intussen is het weer megarustig op het werk. Er is weer helemaal niemand aanwezig. Dat en het feit dat het mijn laatste werkdag voor de vakantie is bevordert mijn productiviteit niet echt. Ik heb nauwelijks gewerkt vandaag. Maar ik heb wel een nieuwe ontdekking gemaakt: Google Video heeft complete Anime-afleveringen online staan :D Dus dan kan je waar je maar wilt (*kuch*werk*kuch*) naar wat leuke anime kijken. Helaas kon ik geen complete afleveringen van South Park vinden..<br /><br />Verder wordt morgen nog een druk dagje, omdat ik nog van alles moet inpakken, uitzoeken en opruimen. Ik denk dat ik ruim voldoende tijd heb om alles te doen. Dat mag ook wel, want ik moet maandag om half 6 wakker worden, dus dat wordt vroeg op bed morgen :O Ik heb besloten om deze keer lichter te reizen dan met de trip naar Kyoto. Een paar broeken en T-shirts minder mee kan ook wel, zeker aangezien de ho(s)tels vaak wel wasgelegenheid hebben. Als het een beetje een goedkoop pauperhostel is voor studenten tenminste :D<br /><br />Had ik al verteld dat ik een 2gb geheugenkaartje gekocht had? Vorig weekend in Akihabara had ik 1 gevonden voor ongeveer 8500 yen (+- 60 euro). Die dingen worden echt idioot goedkoop. En dan had ik nog een goedkopere kunnen kiezen ook, maar ik wilde eentje die wat sneller was. Das toch wel lekker, 2 gb :D 630 foto's kunnen erop met mijn digicam. En ik heb ook nog 2gb extra aan kleinere kaartjes. Ik denk dat ik de vakantiedagen wel zonder problemen doorkomen qua camera-en. Ik heb ook maar een tripod gekocht trouwens, die komt vast nog wel van pas.<br /><br />Maar dat is niet het enige wat ik gekocht heb: ik heb ook eindelijk nieuwe schoenen gekocht. Simpele witte sportschoenen van Nike. Dat leek me wel verstandig aangezien ik alleen maar grote zwarte sportschoenen heb en nette werkschoenen, dus nu heb ik er een paar bijgekocht als zomerschoenen.<br /><br />Ik moet zeggen dat het weer me tot nu toe een beetje tegenvalt hier. Het is hier heel wisselvallig. Soms is het een paar dagen lekker warm en zonnig, en dan zakt de temperatuur zomaar 10 graden en gaat het een paar dagen achtereen regenen. En er is erg veel wind, maar dat is haast net zo wisselvallig als de temperatuur... Ik kan alleen maar hopen dat het mooi weer wordt tijdens onze trip, maar we gaan naar zoveel verschillende plaatsen dat het ergens waar we langskomen vast wel mooi weer is :)