---
published: true
title: "It&#039;s China!"
id: "203"
slug: "its-china"
author: rv
date: 2007-04-02 14:53
categories: Uncategorized
---
<a href="http://bp1.blogger.com/_RIq3e2nKDHo/RhEbJqtUPWI/AAAAAAAAAOY/Rlw0fd-us2k/s1600-h/IMG_4355.jpg"><img style="display:block;text-align:center;cursor:pointer;margin:0 auto 10px;" src="http://bp1.blogger.com/_RIq3e2nKDHo/RhEbJqtUPWI/AAAAAAAAAOY/Rlw0fd-us2k/s400/IMG_4355.jpg" alt="" border="0" /></a><br />Uhhh.. niet echt een reisverslag ;)<br /><br />Het is al dik een week naar mijn China-trip, en ik heb behalve het vergeten van details problemen met het vinden van motivatie om dit stukje te typen. Hieronder is een zwaar ingekort reisverslag dat zo ongeveer verteld wat ik allemaal gedaan heb. Meer woorden kan ik er niet meer voor vinden. Een persoonlijk verslag is altijd beter, dus vraag me maar wat ik allemaal gedaan heb als ik terug in Nederland ben, dan kan ik je in geuren en kleuren (letterlijk!) vertellen hoe China was ;) Naja, hier gaat ie..<br /><br /><span style="font-weight:bold;font-size:130%;"><a href="http:///foto/China2007">De foto's!</a></span><br /><br /><span style="font-weight:bold;">De reis</span><br />Hoe beland je nou weer in China? Naja, het is hier vlakbij, dus waarom niet :P De echte reden is iets uitgebreider. Vorig jaar heb ik een hele goede vriend gemaakt in Yu Huan, een Chinese jongen die in Beijing studeert, en afgelopen September weer terug naar Beijing is gegaan om zijn studie af te maken. Omdat hij binnenkort zijn studie afrondt en  Beijing verlaat had ik nog net even de kans om hem daar te ontmoeten, en gebruik te maken van zijn diensten als gids :)<br /><br />Toen ik aankondigde dat ik van plan was om naar China te gaan, bood Amyko aan om haar vrienden te ontmoeten, die mij op een diner wilden trakteren. Dat kan ik natuurlijk niet afslaan, en voordat ik naar China vertrok had ik alle maaltijden eigenlijk al geregeld :O Ning Ning hielp mij met het kopen van een ticket naar Beijing, en met vereende krachten ben ik uiteindelijk naar China vertrokken. Dankzij de gastvrijheid van de Chinezen hoefde ik me geen moment druk te maken, vanaf het vertrek naar China tot aan de terugkomst in Japan was het een geheel verzorgde reis. Dit is een dankwoord aan iedereen die mij geholpen heeft: Yu Huan, Sarah, Ning Ning, Amyko, Wendy en Sam. Van begin tot eind een geweldige reis!<br /><br /><span style="font-weight:bold;">Het hotel</span><br />De eerste nacht pikte Yu Huan mij op van het vliegveld en bracht me naar een hotel vlakbij zijn universiteit. Het hotel was net nieuw, en de kamer zag er erg goed uit. Het had alleen 1 nadeel: geen airconditioning (en geen verwarming).. De volgende dag ben ik verhuisd naar een hotel in de campus van de universiteit, en daar ben ik de rest van de reis gebleven. Het hotel in de campus was vrij goed op alle punten, behalve het bad. Dat was een ranzige verkalkt iets waar ik niet met plezier instapte. Voor douchen ging het nog net. Ik heb ook geen insect gezien overigens, en alles was eigenlijk perfect schoon. Beter dan ik had verwacht eerlijk gezegd, en fokking goedkoop :D<br /><br /><span style="font-weight:bold;">De campus</span><br />Ik bleef dus op de universiteitscampus. Beijing heeft ontieglijk veel universiteiten, en een heel gedeelte van de stad staat vol met alleen universiteitscampussen. Zo ook Yu Huan's (en Amyko's en Ning Ning's) universiteit: de BUPT: Beijing University of Posts and Telecommunications. TOen ik er aankwam was het nog kutweer en gigantisch mistig, en het geheel deed me denken aan Half Life 2 of één of ander vaag oostblokland. Toen het weer opklaarde en het lekker warm was zag het eruit als een gezellige school, en ik zou het zeker niet erg vinden om er zelf gestudeerd te hebben. Ze hebben er echt alles binnen de vier grote hekken van de campus: studiegebouwen, dormitories, hotels, supermarkten, cafetarias, zelfs een klein ziekenhuisje. Kan je je voorstellen dat Beijing tientallen van dit soort studiefabrieken heeft? Vrij indrukwekkend. Elke student is er trots op dat hij onderdeel is van zijn universiteit. Ik ben blij dat ik dit heb kunnen zien. De kamers van de studenten hebben geen douches overigens. Ze delen een douchegebouw met individuele douches. Ik kan er nog veel meer over vertellen, maar dit kwam zo in mijn hoofd op, dus ik laat het hierbij :)<br /><br /><span style="font-weight:bold;">De onverwachte dingen</span><br />Sommige dingen zijn niet zoals je het verwacht, en zo verging het mij ook natuurlijk. De grootste schok was nog wel het verkeer. Van de taxirit van het vliegveld naar de stad tot aan de taxirit terug naar het vliegveld aan toe heb ik me verbaasd over het verkeer in Beijing. Het kan niet veel chaotischer worden dan dat, en het is een compleet andere wereld dan Japan. Beleefdheid kent men niet in het verkeer, en beleefd iemand ervoor laten is het domste wat je kan doen, want dan kan je een uur langer wachten in de file. Iedereen pakt het kleinste gaatje, wat vaak gepaard gaat met luid toeteren. Alleen op die manier kan je ergens komen in Beijing.<br /><br />Qua crimineel gedrag viel het me wel mee eigenlijk. Mijn vrienden hadden me voor die tijd al veel (te veel) gewaarschuwd voor zakkenrollers en ander tuig, maar ik heb er geen problemen mee gehad (misschien wel dankzij mijn voorzichtigheid, want ik ben natuurlijk niet helemaal achterlijk..).<br /><br />Maar dat zijn dingen waar je je op kan voorbereiden. Je kan niet rekening houden met alles. Nepbussen bijvoorbeeld. De dag dat we naar de Chinese muur gingen zei Yu Huan tegen mij dat we erg voorzichtig moesten zijn met het kiezen van onze bus, want er waren sommige bussen die er precies net zo uitzagen als de officiële bussen, maar met een andere bestemming. Die werden gerund door een stelletje criminelen die geld aan de domme toeristen wilden verdienen door ze een ticket naar de Chinese muur te verkopen, waarna ze je naar een hele andere plek brengen. Tering.<br /><br />Zo ook vals geld. Niet echt bij nagedacht, maar na het kopen van een souvenir vroeg Yu Huan of hij het geld even kon zien dat ik had teruggekregen, en hij zei dat hij niet wist of het echt was. Dat probleem werd echter snel opgelost bij de volgende souvenirkraam, waar ik voor het 'valse geld' een maffe Russische beremuts heb gekocht.<br /><span style="font-weight:bold;">De bezienswaardigheden</span><br /><br />Op volgorde waarop ik ze gezien heb:<br /><br /><span style="font-weight:bold;">The Summer Palace</span><br />Het zomerpaleis van de keizer. Het bleek een gigantisch complex te zijn bestaande uit een aantal prachtige tempels en paleizen op een berg aan de rand van een meer. Het was veel groter dan ik had verwacht, en na een hele dag rondlopen hadden we nog niet alles gezien. 1 van de hoogtepunten van mijn reis, ook omdat het weer meewerkte en aardig wat opklaarde in de loop van de middag :)<br /><br /><span style="font-weight:bold;">The Great Wall</span><br />Oftewel wat Nederlanders de Chinese muur noemen. De Chinezen vergelijken het met een draak die door het landschap kronkelt. Een prachtig gezicht dat ik natuurlijk niet kon missen. Ik verwijs naar de foto's want mijn beschrijving is niet voldoende voor een prestatie ter grootte van de Chinese muur. Dit heeft duizenden jaren gestaan, en het zal nog lang blijven bestaan als één van de meest indrukwekkende dingen die de mens ooit gemaakt heeft.<br /><br /><span style="font-weight:bold;">Tiananmen Square</span><br />Het beroemde plein van Tiananmen. Veel controversies, veel geruchten en veel verhalen gaan over deze plek. Het is een erg indrukwekkende plek. Gigantisch groot en wijd. Ik ben er drie keer geweest: 1 keer 's avonds, 1 keer toen het mistig was en een laatste keer toen het eindelijk opgeklaard was. Dit is voor mij de definierende plek van Beijing. Dit is Beijing.<br /><br /><span style="font-weight:bold;">The Forbidden City</span><br />De verboden stad. Een plek vol met geschiedenis, mooie verhalen en erg mooie gebouwen. Helaas was de dag van mijn bezoek 1 van de weinige dagen in het jaar waarin het regent in Beijing.. Het drong pas echt tot me door hoe indrukwekkend deze plek echt is toen ik het de dag erna zag vanuit het park ernaast. Een stad binnenin een stad. Het is alsof je terug in de tijd
stapt zodra je naar binnen stapt. Alhoewel al die irritante toeristen met hun dikke camera's daar niet echt aan bijdroegen.<br /><br /><span style="font-weight:bold;">Beihai Park<br /></span>Dit is het park naast de verboden stad. Het park op zich is wel mooi, maar niet typisch China of erg geweldig. Wat wel erg mooi is is het uitzicht vanuit de berg middenin het park. Vanaf de berg heb je een geweldig uitzicht over heel Beijing en over de verboden stad. Dit was mijn op 1 na laatste dag in Beijing, en de eerste dag dat het lekker zonnig was. Het was voor het eerst tijdens mijn hele reis dat ik Beijing eens goed kon bekijken. Het was erg goed. <span style="font-weight:bold;"><br /></span><br /><span style="font-weight:bold;">Hutongs</span><br />Vrij vertaald: achterstraatjes / steegjes. De andere kant van Beijing, die laat zien hoe de arme mensen leven. Als je een compleet beeld van Beijing wilt hebben dan moet je dit ook gezien hebben. Yu Huan vond dit niet bijster interresant omdat het vrij normaal voor hem is, maar ik vond het indrukwekkend. In Nederland zijn we verwend, en hebben we het een stuk beter dan sommige mensen in China. Sommige steegjes in Beijing zouden in Nederland niet kunnen voorkomen. Maar Beijing wordt ook beter, en de ergste buurten werden op grote schaal gerenoveerd, zodat Beijing er volgend jaar met de Olympische spelen een stuk moderner uit ziet. Ik ben in ieder geval blij dat ik nog de kans heb gehad om het oude gedeelte van Beijing te zien voordat ze het weg gaan halen.<br /><br /><span style="font-weight:bold;">Temple of Heaven</span><br />De hemelse tempel waar mensen bidden voor een goede oogst en goed weer. Net als alle andere dingen in China is het groot, wijd en indrukwekkend. Het is een groot complex met in het midden een grote tempel die op een wijde weg uitkomt. Het was lekker warm en zonnig die dag, en veel mensen hingen rond in het park rondom deze tempel. Geen verkeerde plek a:)<br /><br /><span style="font-weight:bold;">Old Summer Palace</span><br />Het 'oude zomerpaleis', maar de meeste Chinezen kenden deze naam niet, zij gebruiken de Chinese naam yuanmingyuan (vraag me niet wat het betekent). Het oude zomerpaleis is een parkgebied waar vroeger een heleboel oude Europese gebouwen stonden die in de middeleeuwen gebouwd werden. In 1860 kwamen de Europeanen nog een keertje langs en brandden de hele boel plat, en alles wat er overbleef is een aantal indrukwekkende ruïnes. Bij elke ruïne stond een informatiebordje, en elk informatiebordje vermeldde consequent dat de Europeanen dit gebouw in 1860 gesloopt hadden. Net zoals veel mooie gebouwen in het echte Summer Palace trouwens. Wat een eikels, die Europeanen.<br /><br /><span style="font-weight:bold;">Het eten</span><br />Te veel om op te noemen! Ik heb zo veel lekkere en maffe dingen gegeten in China, ik kan ze echt niet meer allemaal opnoemen.<br /><br />Kippepoten. Letterlijk de voeten en tenen van de kip! Zie de foto's :O<br /><br />Eendebloed. Dat laten ze stollen, waarna ze het in plakjes snijden. Dan kan je het weer in kokend water dompelen waarna je het kan opeten. Het heeft heel veel weg van tofu.<br /><br />Pekingeend natuurlijk! Heerlijk klaargemaakt en het beste wat ik gegeten heb tijdens mijn verblijf in China. Het heeft vast ook te maken met het feit dat Yu Huan mij naar het beste restaurant in Beijing bracht hiervoor. Dit moet je proeven als je naar Beijing gaat!<br /><br />Chinese paling. Tja, in Nederland eten we ook paling, maar de Chinezen vonden het vrij raar. Het was wel lekker.<br /><br />Smelly tofu. Dat stinkt. En het is vrij ranzig naar mijn mening. Een van de weinige dingen die ik niet lekker vond in Beijing.<br /><br />Schildpaddensoep. Lekker! En je eet niet alleen de soep, ook de hele schildpad. Je slurpt het vlees van het schild af, en je knauwt het vlees tussen de poten van de schildpad vandaan. Zeer goed :)<br /><br />Spicy frog: een kikkerlichaam + poten ondergedompeld en gekookt in een idioot pittige saus waar je dood aan gaat. En dat was de 'medium spicy' variant. Au. Heel pittig, maar ook heel goed. Kikker smaakt inderdaad een beetje naar kip.<br /><br />Spicy dog: bij een Koreaans barbecuerestaurant hebben we de pittige hond geprobeerd. Kant en klaar aangeleverd als warme lapjes vlees vergelijkbaar met rundvlees. Niets bijzonders eigenlijk. Lekker, maar vreemd.<br /><br />Overige:<br />- Een paar harten van een kip op een stokje gespiest. Knapperig.<br />- Ossetong. Ook wel lekker.<br />- Vis. Vis in Beijing is goed. Pittig, maar heerlijk gebakken. In Japan kunnen ze dat niet.<br />- Schijven lamsbeen. Beetje taai, maar hele goede smaak.<br />- Eende-darmen en nog iets anders vaags van een eend. Voorgerecht van de pekingeend.<br />- Zoete rijstsoep met een klein beetje Chinese rijstwijn toegevoegd. Dit eten ze als ontbijt en het was 1 van mijn favoriete maaltijden terwijl ik daar was<br />- Een ander ontbijt dat mij goed beviel was een soort van pannekoek met ham, sla en ei erin, en daarop wat olie en een pittig sausje. Rare combinatie voor Hollanders, maar ik vond het heel lekker<br /><br />Al met al wat het een geweldige ervaring, maar ik schaam me ervoor dat ik nog geen zinnetje Chinees kan spreken. Ik kan 'dankjewel' zeggen en 'nee' , maar veel meer ook niet. Nee, voor de volgende keer dat ik naar China ga heb ik eerder wat leerwerk te doen :)