---
published: true
title: "Druk druk druk"
id: "200"
slug: "druk-druk-druk"
author: rv
date: 2007-03-29 04:39
categories: Uncategorized
---
Ik moet echt wat schrijven op mijn blog, maar ik heb het ongelofelijk druk sinds ik weer terug ben van China. Op het werk en buiten het werk om ook. Ik ben bezig aan een reisverslagje, en ik hoop dat ik in het weekend tijd heb om het af te maken.<br /><br />Maar dit weekend is ook weer druk, want het is sakura-seizoen :) Rond deze tijd bloeien de sakura-bloesems, en na een dag of 10 vallen ze weer van de boom af. Japanners zien dit als een metafoor voor de kortheid en vergankelijkheid van het leven, en zuipen zich daarom compleet lam in een park. Ik ben een beetje ziek sinds ik terug ben van China (jawel, teveel pittig eten gegeten denk ik o_0), dus ik ga niet drinken. Maar het is wel een goede kans om mooie foto's te maken.<br /><br />Ik ben een planning aan het maken. Op de vlucht terug van China naar Tokyo heb ik een lijstje opgesteld van dingen die ik allemaal wil doen de komende maanden, en ik heb ze gisteravond ingepland in een kalender. Er staan echt allerlei dingen in: vakanties, leren, werk, fietsen, schoonmaken en nog veel meer. Ik probeer een beetje schema en regelmaat in mijn leven te krijgen. Ik ken mezelf helaas vrij goed dus ik ben bang dat ik te lui ben om alles in mijn planning ook echt te doen. Meh :D