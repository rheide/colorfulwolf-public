---
published: true
title: "Vrijdagavond"
id: "210"
slug: "vrijdagavond"
author: rv
date: 2007-04-13 09:27
categories: Uncategorized
---
Het is vrijdagavond. Het is heerlijk rustig op het werk nu, want iedereen in mijn nabije omgeving is of verhuisd naar de noordkant of al naar huis. Dat geeft mij de gelegenheid om rustig te programmeren.<br /><br />We zijn druk aan het verhuizen op het werk. Dit weekend wordt de muur achter mijn bureau gesloopt en wordt het aanliggende kantoor onderdeel van ons kantoor. Daarna gaat er weer een stoelendans komen, en moet ik verhuizen naar de andere kant van het kantoor. Bovendien komt iedereen die eerst naar de noordkant verhuisd was weer terug hierheen. Het houdt je in ieder geval bezig.. Vandaag hielp ik wat mensen met het uitzoeken van wat PC-gerelateerde zooi, dat gescheiden moest worden in rotzooi en opslag. Niet te geloven hoeveel keyboards er daar voorbijvlogen o_0 Om onverklaarbare redenen liggen er tientallen keyboards zomaar niks te doen in de voorraadruimte.<br /><br />Lekker rustig, zo net voor het weekend. Ik ben de afgelopen week veel te druk bezig geweest met allerlei dingen, en vandaag gaat het lekker rustig. Dat moet ook kunnen af en toe. Vandaag heb ik een beetje meegeholpen met de verhuizing, en ik ben de laatste tijd bezig met een groot dilemma voor ons programmeerprojectje hier: we moeten een naam hebben :D Het hele project is al gedefinieerd, maar er is nog geen lekkere, catchy naam voor. Tsja, ik nam het op mezelf om maar de hele verdieping rond te lopen om elke buitenlander te vragen om suggesties. Vreemd genoeg waren andere mensen wel bezig met werk vandaag. Nog steeds geen goede naam gevonden...