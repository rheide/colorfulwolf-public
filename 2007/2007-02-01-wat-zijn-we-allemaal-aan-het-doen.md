---
published: true
title: "Wat zijn we allemaal aan het doen?"
id: "179"
slug: "wat-zijn-we-allemaal-aan-het-doen"
author: rv
date: 2007-02-01 14:43
categories: Uncategorized
---
Uh. Vrij weinig. Het is vrij rustig deze week. Ik heb al een paar dagen achter elkaar heerlijk lang geslapen. Ik heb mijn rust goed ingehaald in ieder geval na de afgelopen weken/maanden van gek doen.<br /><br />Tsja. Ik ben nog steeds toerist hier. Zelfs na een dik jaar hier wonen. Ik moet wel zeggen dat ik totaal geen zin heb om in Atsugi foto's te nemen of te gaan sightseeen ofzo. Na de reis naar Nederland en naar Hokkaido is Atsugi behoorlijk saai en rustig. Zoals een thuis hoort te zijn.<br /><br />Zaterdag gaan we hiken in de bergen hier in de buurt. Zondag ga ik eindelijk weer eens een keer naar Akihabara, om de geek in mij weer tevreden te stellen, want die krijgt niet genoeg aandacht de laatste paar maanden. Ik moet nodig wat ranzige artbooks en twijfelachtige anime figuurtjes kopen.<br /><br />Behalve dat moet ik vooruit denken. Naar een heleboel dingen. Ik heb besloten om langer in Japan te blijven. Hoe lang weet ik nog niet, maar in ieder geval een jaar langer. Meer kan ik er nu nog niet over zeggen. En dat niet alleen. Ik moet nadenken over wat ik na Japan ga doen. Serieus nadenken.<br /><br />En reizen :) Er staan aardig wat reizen op stapel. Ik wil in het begin van april naar China toe, om mijn vriend te bezoeken. Dan, voor de golden week in het eind van april en het begin van mei, is het beter om niet in Japan te zijn, aangezien het dan ontieglijk druk wordt. Waar je in Europa eindeloze files van caravans hebt in de zomer, heb je in Japan eindeloze stromen mensen in de trein, en is het haast onmogelijk om welke toeristische plek dan ook te bezoeken. Vandaar dat Kamil en ik aan het kijken zijn of we naar het buitenland kunnen gaan. Niks is nog zeker, en eigenlijk lift ik alleen maar mee met Kamil, maar een reisje naar het buitenland zit er wel in :)<br /><br />En nog meer reizen :D Na de golden week moet ik nadenken wat ik met mijn zomervakantie ga doen. Ik heb geen zomervakantie, maar ik zorg ervoor dat ik in augustus een maand de tijd heb om allerlei dingen te gaan doen. Nederland bezoeken staat erg hoog in mijn verlanglijstje daarvoor, maar reizen in Japan (of een ander land in Azie) komt ook in aanmerking. Dat moet ik eerst nog even afwachten.<br /><br />Kalm. Ik voel me heel kalm. Mijn humeur verandert nog steeds in een oogopslag van vrolijk naar ongelukkig, en weer terug, maar ik ben kalm. Drie zinnen en een draadje zijn belangrijk voor mij.<br /><br />Mensen, laat eens wat van je horen! Hoe gaat het in Nederland?