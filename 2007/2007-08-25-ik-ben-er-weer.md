---
published: true
title: "Ik ben er weer!"
id: "317"
slug: "ik-ben-er-weer"
author: rv
date: 2007-08-25 02:21
categories: Uncategorized
---
En uitslapen is er gelijk al niet bij.. Gisteren heb ik al mijn vrienden weer ontmoet en hebben we samen wat gegeten. Daarna hebben ze me bij Starbucks nog een fijn verjaardagskadootje gegeven ^_^<br /><br />Vandaag was ik van plan uit te gaan slapen, maar helaas werd ik om 11 uur al wakker gebeld door het telefoonbedrijf. Of ik gelijk even wilde kiezen of ik ander internet wilde en wat dat dan moest zijn. Blijkbaar kan mijn oude ADSL niet meer gebruikt worden en moet ik nu kiezen tussen glasvezel internet of een andere provider voor mijn ADSL lijn 0_o. Fijn dus. Dat glasvezel kost me 4000 yen aan aansluitingskosten en een paar weken volgens de dame aan de telefoon, en het provider switchen dat konden we nu gelijk telefonisch doen (ik was net wakker -___-) en dan zou het dik een week duren voordat ik weer internet had. WTF! Dat is een fijne manier van klanten aftroggelen van andere providers. Uiteindelijk heb ik toch maar even doorgevraagd of ik mijn huidige provider niet kon blijven houden, en toen zei ze dat dat niet meer gaat werken over 2 of 3 jaar. Dat komt mooi uit, want dan ben ik hier al weer weg waarschijnlijk. We hebben het zo gelaten dus, en daarom kan ik vandaag nog posten op mijn blog ^_^