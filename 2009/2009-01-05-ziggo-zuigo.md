---
published: true
title: "Ziggo Zuigo"
id: "813"
slug: "ziggo-zuigo"
author: rv
date: 2009-01-05 14:35
categories: Dutch
---
Zomaar even wat commentaar op Neerland's brakste internetprovider: Ziggo. Na al weken zonder internet te zitten hebben mijn ouders eindelijk weer hoop op internettoegang. Dankzij de geweldige klantenservice van Ziggo (NB: sarcasme!) heeft het weken geduurd en een hoop misverstanden opgeleverd voordat er eindelijk weer internet in zicht is. Het is er nog steeds niet weer, dus ik heb nog steeds geen goed woord over voor Ziggo. Integendeel. Ik wil hier even bijdragen aan het leed van mijn ouders en mijn zusje door even te melden dat ik de online enquete heb gedaan. Enige tijd geleden kregen wij een e-mail van Ziggo met daarin de vraag of wij mee wilden doen aan een online onderzoek. Ik dacht dat ik eindelijk een kans had om wat kritiek te leveren op Ziggo waar zij wat mee kunnen doen, maar dat bleek al vrij snel niet zo te zijn. Welgeteld twee vragen hadden te maken met de klanttevredenheid, en alle andere vragen waren ervoor om hun klanten nog meer geld uit de portemonnee te persen met een nieuwe dienst die ongetwijfeld net zo slecht is als hun internetaanbod. Nee dank u.Â 

Het was mijn goede voornemen om wat minder te klagen dit jaar, maar dit moest er toch echt even uit. Het is niet te geloven hoe incompetent dit bedrijf met zijn klanten omgaat.